{
  "chapter_id": "ISA_023",
  "chapter_key": "23",
  "chapter_number": 23,
  "sort_number": 23,
  "name": "23",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 18,
  "verses": {
    "1": {
      "verse_number": 1,
      "sort_number": 1,
      "text": "[ISA 23:1]",
      "word_count": 5,
      "hebrew": "מַשָּׂ֖א צֹ֑ר הֵילִ֣ילוּ אֳנִיּ֣וֹת תַּרְשִׁ֗ישׁ כִּֽי שֻׁדַּ֤ד מִבַּ֨יִת֙ מִבּ֔וֹא מֵאֶ֥רֶץ כִּתִּ֖ים נִגְלָה לָֽמוֹ׃"
    },
    "2": {
      "verse_number": 2,
      "sort_number": 2,
      "text": "[ISA 23:2]",
      "word_count": 5,
      "hebrew": "דֹּ֖מּוּ יֹ֣שְׁבֵי אִ֑י סֹחֵ֥ר צִיד֛וֹן עֹבֵ֥ר יָ֖ם מִלְאֽוּךְ׃"
    },
    "3": {
      "verse_number": 3,
      "sort_number": 3,
      "text": "[ISA 23:3]",
      "word_count": 5,
      "hebrew": "וּבְמַ֤יִם רַבִּים֙ זֶ֣רַע שִׁחֹ֔ר קְצִ֥יר יְא֖וֹר תְּבֽוּאָתָ֑הּ וַתְּהִ֖י סְחַ֥ר גּוֹיִֽם׃"
    },
    "4": {
      "verse_number": 4,
      "sort_number": 4,
      "text": "[ISA 23:4]",
      "word_count": 5,
      "hebrew": "בּ֣וֹשִׁי צִיד֔וֹן כִּֽי אָמַ֣ר יָ֔ם מָע֥וֹז הַיָּ֖ם לֵאמֹ֑ר לֹֽא חַ֣לְתִּי וְלֹֽא יָלַ֗דְתִּי וְלֹ֥א גִדַּ֛לְתִּי בַּחוּרִ֖ים רוֹמַ֥מְתִּי בְתוּלֽוֹת׃"
    },
    "5": {
      "verse_number": 5,
      "sort_number": 5,
      "text": "[ISA 23:5]",
      "word_count": 5,
      "hebrew": "כַּֽאֲשֶׁר שֵׁ֖מַע לְמִצְרָ֑יִם יָחִ֖ילוּ כְּשֵׁ֥מַע צֹֽר׃"
    },
    "6": {
      "verse_number": 6,
      "sort_number": 6,
      "text": "[ISA 23:6]",
      "word_count": 5,
      "hebrew": "עִבְר֖וּ תַּרְשִׁ֑ישָׁה הֵילִ֖ילוּ יֹ֥שְׁבֵי אִֽי׃"
    },
    "7": {
      "verse_number": 7,
      "sort_number": 7,
      "text": "[ISA 23:7]",
      "word_count": 5,
      "hebrew": "הֲזֹ֥את לָכֶ֖ם עַלִּיזָ֑ה מִֽימֵי קֶ֤דֶם קַדְמָתָהּ֙ יֹבִל֣וּהָ רַגְלֶ֔יהָ מֵֽרָח֖וֹק לָגֽוּר׃"
    },
    "8": {
      "verse_number": 8,
      "sort_number": 8,
      "text": "[ISA 23:8]",
      "word_count": 5,
      "hebrew": "מִ֚י יָעַ֣ץ זֹ֔את עַל צֹ֖ר הַמַּֽעֲטִירָ֑ה אֲשֶׁ֤ר סֹחֲרֶ֨יה֙ שָׂרִ֔ים כִּנְעָנֶ֖יהָ נִכְבַּדֵּי אָֽרֶץ׃"
    },
    "9": {
      "verse_number": 9,
      "sort_number": 9,
      "text": "[ISA 23:9]",
      "word_count": 5,
      "hebrew": "יְהוָ֥ה צְבָא֖וֹת יְעָצָ֑הּ לְחַלֵּל֙ גְּא֣וֹן כָּל צְבִ֔י לְהָקֵ֖ל כָּל נִכְבַּדֵּי אָֽרֶץ׃"
    },
    "10": {
      "verse_number": 10,
      "sort_number": 10,
      "text": "[ISA 23:10]",
      "word_count": 5,
      "hebrew": "עִבְרִ֥י אַרְצֵ֖ךְ כַּיְאֹ֑ר בַּת תַּרְשִׁ֕ישׁ אֵ֖ין מֵ֥זַח עֽוֹד׃"
    },
    "11": {
      "verse_number": 11,
      "sort_number": 11,
      "text": "[ISA 23:11]",
      "word_count": 5,
      "hebrew": "יָדוֹ֙ נָטָ֣ה עַל הַיָּ֔ם הִרְגִּ֖יז מַמְלָכ֑וֹת יְהוָה֙ צִוָּ֣ה אֶל כְּנַ֔עַן לַשְׁמִ֖ד מָעֻזְנֶֽיהָ׃"
    },
    "12": {
      "verse_number": 12,
      "sort_number": 12,
      "text": "[ISA 23:12]",
      "word_count": 5,
      "hebrew": "וַיֹּ֕אמֶר לֹֽא תוֹסִ֥יפִי ע֖וֹד לַעְל֑וֹז הַֽמְעֻשָּׁקָ֞ה בְּתוּלַ֣ת בַּת צִיד֗וֹן כתיים כִּתִּים֙ ק֣וּמִי עֲבֹ֔רִי גַּם שָׁ֖ם לֹא יָנ֥וּחַֽ לָֽךְ׃"
    },
    "13": {
      "verse_number": 13,
      "sort_number": 13,
      "text": "[ISA 23:13]",
      "word_count": 5,
      "hebrew": "הֵ֣ן אֶ֣רֶץ כַּשְׂדִּ֗ים זֶ֤ה הָעָם֙ לֹ֣א הָיָ֔ה אַשּׁ֖וּר יְסָדָ֣הּ לְצִיִּ֑ים הֵקִ֣ימוּ בחיניו בַחוּנָ֗יו עֹרְרוּ֙ אַרְמְנוֹתֶ֔יהָ שָׂמָ֖הּ לְמַפֵּלָֽה׃"
    },
    "14": {
      "verse_number": 14,
      "sort_number": 14,
      "text": "[ISA 23:14]",
      "word_count": 5,
      "hebrew": "הֵילִ֖ילוּ אֳנִיּ֣וֹת תַּרְשִׁ֑ישׁ כִּ֥י שֻׁדַּ֖ד מָעֻזְּכֶֽן׃"
    },
    "15": {
      "verse_number": 15,
      "sort_number": 15,
      "text": "[ISA 23:15]",
      "word_count": 5,
      "hebrew": "וְהָיָה֙ בַּיּ֣וֹם הַה֔וּא וְנִשְׁכַּ֤חַת צֹר֙ שִׁבְעִ֣ים שָׁנָ֔ה כִּימֵ֖י מֶ֣לֶךְ אֶחָ֑ד מִקֵּ֞ץ שִׁבְעִ֤ים שָׁנָה֙ יִהְיֶ֣ה לְצֹ֔ר כְּשִׁירַ֖ת הַזּוֹנָֽה׃"
    },
    "16": {
      "verse_number": 16,
      "sort_number": 16,
      "text": "[ISA 23:16]",
      "word_count": 5,
      "hebrew": "קְחִ֥י כִנּ֛וֹר סֹ֥בִּי עִ֖יר זוֹנָ֣ה נִשְׁכָּחָ֑ה הֵיטִ֤יבִי נַגֵּן֙ הַרְבִּי שִׁ֔יר לְמַ֖עַן תִּזָּכֵֽרִי׃"
    },
    "17": {
      "verse_number": 17,
      "sort_number": 17,
      "text": "[ISA 23:17]",
      "word_count": 5,
      "hebrew": "וְהָיָ֞ה מִקֵּ֣ץ שִׁבְעִ֣ים שָׁנָ֗ה יִפְקֹ֤ד יְהוָה֙ אֶת צֹ֔ר וְשָׁבָ֖ה לְאֶתְנַנָּ֑ה וְזָֽנְתָ֛ה אֶת כָּל מַמְלְכ֥וֹת הָאָ֖רֶץ עַל פְּנֵ֥י הָאֲדָמָֽה׃"
    },
    "18": {
      "verse_number": 18,
      "sort_number": 18,
      "text": "[ISA 23:18]",
      "word_count": 5,
      "hebrew": "וְהָיָ֨ה סַחְרָ֜הּ וְאֶתְנַנָּ֗הּ קֹ֚דֶשׁ לַֽיהוָ֔ה לֹ֥א יֵֽאָצֵ֖ר וְלֹ֣א יֵֽחָסֵ֑ן כִּ֣י לַיֹּשְׁבִ֞ים לִפְנֵ֤י יְהוָה֙ יִֽהְיֶ֣ה סַחְרָ֔הּ לֶאֱכֹ֥ל לְשָׂבְעָ֖ה וְלִמְכַסֶּ֥ה עָתִֽיק׃"
    }
  }
}