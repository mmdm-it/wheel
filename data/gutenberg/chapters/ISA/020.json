{
  "chapter_id": "ISA_020",
  "chapter_key": "20",
  "chapter_number": 20,
  "sort_number": 20,
  "name": "20",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 6,
  "verses": {
    "1": {
      "verse_number": 1,
      "sort_number": 1,
      "text": "[ISA 20:1]",
      "word_count": 5,
      "hebrew": "בִּשְׁנַ֨ת בֹּ֤א תַרְתָּן֙ אַשְׁדּ֔וֹדָה בִּשְׁלֹ֣ח אֹת֔וֹ סַֽרְג֖וֹן מֶ֣לֶךְ אַשּׁ֑וּר וַיִּלָּ֥חֶם בְּאַשְׁדּ֖וֹד וַֽיִּלְכְּדָֽהּ׃"
    },
    "2": {
      "verse_number": 2,
      "sort_number": 2,
      "text": "[ISA 20:2]",
      "word_count": 5,
      "hebrew": "בָּעֵ֣ת הַהִ֗יא דִּבֶּ֣ר יְהוָה֮ בְּיַ֣ד יְשַׁעְיָ֣הוּ בֶן אָמוֹץ֮ לֵאמֹר֒ לֵ֗ךְ וּפִתַּחְתָּ֤ הַשַּׂק֙ מֵעַ֣ל מָתְנֶ֔יךָ וְנַעַלְךָ֥ תַחֲלֹ֖ץ מֵעַ֣ל רַגְלֶ֑יךָ וַיַּ֣עַשׂ כֵּ֔ן הָלֹ֖ךְ עָר֥וֹם וְיָחֵֽף׃"
    },
    "3": {
      "verse_number": 3,
      "sort_number": 3,
      "text": "[ISA 20:3]",
      "word_count": 5,
      "hebrew": "וַיֹּ֣אמֶר יְהוָ֔ה כַּאֲשֶׁ֥ר הָלַ֛ךְ עַבְדִּ֥י יְשַׁעְיָ֖הוּ עָר֣וֹם וְיָחֵ֑ף שָׁלֹ֤שׁ שָׁנִים֙ א֣וֹת וּמוֹפֵ֔ת עַל מִצְרַ֖יִם וְעַל כּֽוּשׁ׃"
    },
    "4": {
      "verse_number": 4,
      "sort_number": 4,
      "text": "[ISA 20:4]",
      "word_count": 5,
      "hebrew": "כֵּ֣ן יִנְהַ֣ג מֶֽלֶךְ אַ֠שּׁוּר אֶת שְׁבִ֨י מִצְרַ֜יִם וְאֶת גָּל֥וּת כּ֛וּשׁ נְעָרִ֥ים וּזְקֵנִ֖ים עָר֣וֹם וְיָחֵ֑ף וַחֲשׂוּפַ֥י שֵׁ֖ת עֶרְוַ֥ת מִצְרָֽיִם׃"
    },
    "5": {
      "verse_number": 5,
      "sort_number": 5,
      "text": "[ISA 20:5]",
      "word_count": 5,
      "hebrew": "וְחַתּ֖וּ וָבֹ֑שׁוּ מִכּוּשׁ֙ מַבָּטָ֔ם וּמִן מִצְרַ֖יִם תִּפְאַרְתָּֽם׃"
    },
    "6": {
      "verse_number": 6,
      "sort_number": 6,
      "text": "[ISA 20:6]",
      "word_count": 5,
      "hebrew": "וְ֠אָמַר יֹשֵׁ֨ב הָאִ֣י הַזֶּה֮ בַּיּ֣וֹם הַהוּא֒ הִנֵּה כֹ֣ה מַבָּטֵ֗נוּ אֲשֶׁר נַ֤סְנוּ שָׁם֙ לְעֶזְרָ֔ה לְהִ֨נָּצֵ֔ל מִפְּנֵ֖י מֶ֣לֶךְ אַשּׁ֑וּר וְאֵ֖יךְ נִמָּלֵ֥ט אֲנָֽחְנוּ׃"
    }
  }
}