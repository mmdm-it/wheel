{
  "chapter_id": "ISA_010",
  "chapter_key": "10",
  "chapter_number": 10,
  "sort_number": 10,
  "name": "10",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 34,
  "verses": {
    "1": {
      "verse_number": 1,
      "sort_number": 1,
      "text": "[ISA 10:1]",
      "word_count": 5,
      "hebrew": "ה֥וֹי הַחֹֽקְקִ֖ים חִקְקֵי אָ֑וֶן וּֽמְכַתְּבִ֥ים עָמָ֖ל כִּתֵּֽבוּ׃"
    },
    "2": {
      "verse_number": 2,
      "sort_number": 2,
      "text": "[ISA 10:2]",
      "word_count": 5,
      "hebrew": "לְהַטּ֤וֹת מִדִּין֙ דַּלִּ֔ים וְלִגְזֹ֕ל מִשְׁפַּ֖ט עֲנִיֵּ֣י עַמִּ֑י לִהְי֤וֹת אַלְמָנוֹת֙ שְׁלָלָ֔ם וְאֶת יְתוֹמִ֖ים יָבֹֽזּוּ׃"
    },
    "3": {
      "verse_number": 3,
      "sort_number": 3,
      "text": "[ISA 10:3]",
      "word_count": 5,
      "hebrew": "וּמַֽה תַּעֲשׂוּ֙ לְי֣וֹם פְּקֻדָּ֔ה וּלְשׁוֹאָ֖ה מִמֶּרְחָ֣ק תָּב֑וֹא עַל מִי֙ תָּנ֣וּסוּ לְעֶזְרָ֔ה וְאָ֥נָה תַעַזְב֖וּ כְּבוֹדְכֶֽם׃"
    },
    "4": {
      "verse_number": 4,
      "sort_number": 4,
      "text": "[ISA 10:4]",
      "word_count": 5,
      "hebrew": "בִּלְתִּ֤י כָרַע֙ תַּ֣חַת אַסִּ֔יר וְתַ֥חַת הֲרוּגִ֖ים יִפֹּ֑לוּ בְּכָל זֹאת֙ לֹא שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃"
    },
    "5": {
      "verse_number": 5,
      "sort_number": 5,
      "text": "[ISA 10:5]",
      "word_count": 5,
      "hebrew": "ה֥וֹי אַשּׁ֖וּר שֵׁ֣בֶט אַפִּ֑י וּמַטֶּה ה֥וּא בְיָדָ֖ם זַעְמִֽי׃"
    },
    "6": {
      "verse_number": 6,
      "sort_number": 6,
      "text": "[ISA 10:6]",
      "word_count": 5,
      "hebrew": "בְּג֤וֹי חָנֵף֙ אֲשַׁלְּחֶ֔נּוּ וְעַל עַ֥ם עֶבְרָתִ֖י אֲצַוֶּ֑נּוּ לִשְׁלֹ֤ל שָׁלָל֙ וְלָבֹ֣ז בַּ֔ז ולשימו וּלְשׂוּמ֥וֹ מִרְמָ֖ס כְּחֹ֥מֶר חוּצֽוֹת׃"
    },
    "7": {
      "verse_number": 7,
      "sort_number": 7,
      "text": "[ISA 10:7]",
      "word_count": 5,
      "hebrew": "וְהוּא֙ לֹא כֵ֣ן יְדַמֶּ֔ה וּלְבָב֖וֹ לֹא כֵ֣ן יַחְשֹׁ֑ב כִּ֚י לְהַשְׁמִ֣יד בִּלְבָב֔וֹ וּלְהַכְרִ֥ית גּוֹיִ֖ם לֹ֥א מְעָֽט׃"
    },
    "8": {
      "verse_number": 8,
      "sort_number": 8,
      "text": "[ISA 10:8]",
      "word_count": 5,
      "hebrew": "כִּ֖י יֹאמַ֑ר הֲלֹ֥א שָׂרַ֛י יַחְדָּ֖ו מְלָכִֽים׃"
    },
    "9": {
      "verse_number": 9,
      "sort_number": 9,
      "text": "[ISA 10:9]",
      "word_count": 5,
      "hebrew": "הֲלֹ֥א כְּכַרְכְּמִ֖ישׁ כַּלְנ֑וֹ אִם לֹ֤א כְאַרְפַּד֙ חֲמָ֔ת אִם לֹ֥א כְדַמֶּ֖שֶׂק שֹׁמְרֽוֹן׃"
    },
    "10": {
      "verse_number": 10,
      "sort_number": 10,
      "text": "[ISA 10:10]",
      "word_count": 5,
      "hebrew": "כַּאֲשֶׁר֙ מָצְאָ֣ה יָדִ֔י לְמַמְלְכֹ֖ת הָאֱלִ֑יל וּפְסִ֣ילֵיהֶ֔ם מִירֽוּשָׁלִַ֖ם וּמִשֹּׁמְרֽוֹן׃"
    },
    "11": {
      "verse_number": 11,
      "sort_number": 11,
      "text": "[ISA 10:11]",
      "word_count": 5,
      "hebrew": "הֲלֹ֗א כַּאֲשֶׁ֥ר עָשִׂ֛יתִי לְשֹׁמְר֖וֹן וְלֶאֱלִילֶ֑יהָ כֵּ֛ן אֶעֱשֶׂ֥ה לִירוּשָׁלִַ֖ם וְלַעֲצַבֶּֽיהָ׃"
    },
    "12": {
      "verse_number": 12,
      "sort_number": 12,
      "text": "[ISA 10:12]",
      "word_count": 5,
      "hebrew": "וְהָיָ֗ה כִּֽי יְבַצַּ֤ע אֲדֹנָי֙ אֶת כָּל מַֽעֲשֵׂ֔הוּ בְּהַ֥ר צִיּ֖וֹן וּבִירוּשָׁלִָ֑ם אֶפְקֹ֗ד עַל פְּרִי גֹ֨דֶל֙ לְבַ֣ב מֶֽלֶךְ אַשּׁ֔וּר וְעַל תִּפְאֶ֖רֶת ר֥וּם עֵינָֽיו׃"
    },
    "13": {
      "verse_number": 13,
      "sort_number": 13,
      "text": "[ISA 10:13]",
      "word_count": 5,
      "hebrew": "כִּ֣י אָמַ֗ר בְּכֹ֤חַ יָדִי֙ עָשִׂ֔יתִי וּבְחָכְמָתִ֖י כִּ֣י נְבֻנ֑וֹתִי וְאָסִ֣יר גְּבוּלֹ֣ת עַמִּ֗ים ועתידתיהם וַעֲתוּדֽוֹתֵיהֶם֙ שׁוֹשֵׂ֔תִי וְאוֹרִ֥יד כַּאבִּ֖יר יוֹשְׁבִֽים׃"
    },
    "14": {
      "verse_number": 14,
      "sort_number": 14,
      "text": "[ISA 10:14]",
      "word_count": 5,
      "hebrew": "וַתִּמְצָ֨א כַקֵּ֤ן יָדִי֙ לְחֵ֣יל הָֽעַמִּ֔ים וְכֶאֱסֹף֙ בֵּיצִ֣ים עֲזֻב֔וֹת כָּל הָאָ֖רֶץ אֲנִ֣י אָסָ֑פְתִּי וְלֹ֤א הָיָה֙ נֹדֵ֣ד כָּנָ֔ף וּפֹצֶ֥ה פֶ֖ה וּמְצַפְצֵֽף׃"
    },
    "15": {
      "verse_number": 15,
      "sort_number": 15,
      "text": "[ISA 10:15]",
      "word_count": 5,
      "hebrew": "הֲיִתְפָּאֵר֙ הַגַּרְזֶ֔ן עַ֖ל הַחֹצֵ֣ב בּ֑וֹ אִם יִתְגַּדֵּ֤ל הַמַּשּׂוֹר֙ עַל מְנִיפ֔וֹ כְּהָנִ֥יף שֵׁ֨בֶט֙ וְאֶת מְרִימָ֔יו כְּהָרִ֥ים מַטֶּ֖ה לֹא עֵֽץ׃"
    },
    "16": {
      "verse_number": 16,
      "sort_number": 16,
      "text": "[ISA 10:16]",
      "word_count": 5,
      "hebrew": "לָ֠כֵן יְשַׁלַּ֨ח הָאָד֜וֹן יְהוָ֧ה צְבָא֛וֹת בְּמִשְׁמַנָּ֖יו רָז֑וֹן וְתַ֧חַת כְּבֹד֛וֹ יֵקַ֥ד יְקֹ֖ד כִּיק֥וֹד אֵֽשׁ׃"
    },
    "17": {
      "verse_number": 17,
      "sort_number": 17,
      "text": "[ISA 10:17]",
      "word_count": 5,
      "hebrew": "וְהָיָ֤ה אֽוֹר יִשְׂרָאֵל֙ לְאֵ֔שׁ וּקְדוֹשׁ֖וֹ לְלֶהָבָ֑ה וּבָעֲרָ֗ה וְאָֽכְלָ֛ה שִׁית֥וֹ וּשְׁמִיר֖וֹ בְּי֥וֹם אֶחָֽד׃"
    },
    "18": {
      "verse_number": 18,
      "sort_number": 18,
      "text": "[ISA 10:18]",
      "word_count": 5,
      "hebrew": "וּכְב֤וֹד יַעְרוֹ֙ וְכַרְמִלּ֔וֹ מִנֶּ֥פֶשׁ וְעַד בָּשָׂ֖ר יְכַלֶּ֑ה וְהָיָ֖ה כִּמְסֹ֥ס נֹסֵֽס׃"
    },
    "19": {
      "verse_number": 19,
      "sort_number": 19,
      "text": "[ISA 10:19]",
      "word_count": 5,
      "hebrew": "וּשְׁאָ֥ר עֵ֛ץ יַעְר֖וֹ מִסְפָּ֣ר יִֽהְי֑וּ וְנַ֖עַר יִכְתְּבֵֽם׃"
    },
    "20": {
      "verse_number": 20,
      "sort_number": 20,
      "text": "[ISA 10:20]",
      "word_count": 5,
      "hebrew": "וְהָיָ֣ה בַּיּ֣וֹם הַה֗וּא לֹֽא יוֹסִ֨יף ע֜וֹד שְׁאָ֤ר יִשְׂרָאֵל֙ וּפְלֵיטַ֣ת בֵּֽית יַעֲקֹ֔ב לְהִשָּׁעֵ֖ן עַל מַכֵּ֑הוּ וְנִשְׁעַ֗ן עַל יְהוָ֛ה קְד֥וֹשׁ יִשְׂרָאֵ֖ל בֶּאֱמֶֽת׃"
    },
    "21": {
      "verse_number": 21,
      "sort_number": 21,
      "text": "[ISA 10:21]",
      "word_count": 5,
      "hebrew": "שְׁאָ֥ר יָשׁ֖וּב שְׁאָ֣ר יַעֲקֹ֑ב אֶל אֵ֖ל גִּבּֽוֹר׃"
    },
    "22": {
      "verse_number": 22,
      "sort_number": 22,
      "text": "[ISA 10:22]",
      "word_count": 5,
      "hebrew": "כִּ֣י אִם יִהְיֶ֞ה עַמְּךָ֤ יִשְׂרָאֵל֙ כְּח֣וֹל הַיָּ֔ם שְׁאָ֖ר יָשׁ֣וּב בּ֑וֹ כִּלָּי֥וֹן חָר֖וּץ שׁוֹטֵ֥ף צְדָקָֽה׃"
    },
    "23": {
      "verse_number": 23,
      "sort_number": 23,
      "text": "[ISA 10:23]",
      "word_count": 5,
      "hebrew": "כִּ֥י כָלָ֖ה וְנֶחֱרָצָ֑ה אֲדֹנָ֤י יְהוִה֙ צְבָא֔וֹת עֹשֶׂ֖ה בְּקֶ֥רֶב כָּל הָאָֽרֶץ׃"
    },
    "24": {
      "verse_number": 24,
      "sort_number": 24,
      "text": "[ISA 10:24]",
      "word_count": 5,
      "hebrew": "לָכֵ֗ן כֹּֽה אָמַ֞ר אֲדֹנָ֤י יְהוִה֙ צְבָא֔וֹת אַל תִּירָ֥א עַמִּ֛י יֹשֵׁ֥ב צִיּ֖וֹן מֵֽאַשּׁ֑וּר בַּשֵּׁ֣בֶט יַכֶּ֔כָּה וּמַטֵּ֥הוּ יִשָּֽׂא עָלֶ֖יךָ בְּדֶ֥רֶךְ מִצְרָֽיִם׃"
    },
    "25": {
      "verse_number": 25,
      "sort_number": 25,
      "text": "[ISA 10:25]",
      "word_count": 5,
      "hebrew": "כִּי ע֖וֹד מְעַ֣ט מִזְעָ֑ר וְכָ֣לָה זַ֔עַם וְאַפִּ֖י עַל תַּבְלִיתָֽם׃"
    },
    "26": {
      "verse_number": 26,
      "sort_number": 26,
      "text": "[ISA 10:26]",
      "word_count": 5,
      "hebrew": "וְעוֹרֵ֨ר עָלָ֜יו יְהוָ֤ה צְבָאוֹת֙ שׁ֔וֹט כְּמַכַּ֥ת מִדְיָ֖ן בְּצ֣וּר עוֹרֵ֑ב וּמַטֵּ֨הוּ֙ עַל הַיָּ֔ם וּנְשָׂא֖וֹ בְּדֶ֥רֶךְ מִצְרָֽיִם׃"
    },
    "27": {
      "verse_number": 27,
      "sort_number": 27,
      "text": "[ISA 10:27]",
      "word_count": 5,
      "hebrew": "וְהָיָ֣ה בַּיּ֣וֹם הַה֗וּא יָס֤וּר סֻבֳּלוֹ֙ מֵעַ֣ל שִׁכְמֶ֔ךָ וְעֻלּ֖וֹ מֵעַ֣ל צַוָּארֶ֑ךָ וְחֻבַּ֥ל עֹ֖ל מִפְּנֵי שָֽׁמֶן׃"
    },
    "28": {
      "verse_number": 28,
      "sort_number": 28,
      "text": "[ISA 10:28]",
      "word_count": 5,
      "hebrew": "בָּ֥א עַל עַיַּ֖ת עָבַ֣ר בְּמִגְר֑וֹן לְמִכְמָ֖שׂ יַפְקִ֥יד כֵּלָֽיו׃"
    },
    "29": {
      "verse_number": 29,
      "sort_number": 29,
      "text": "[ISA 10:29]",
      "word_count": 5,
      "hebrew": "עָֽבְרוּ֙ מַעְבָּרָ֔ה גֶּ֖בַע מָל֣וֹן לָ֑נוּ חָֽרְדָה֙ הָֽרָמָ֔ה גִּבְעַ֥ת שָׁא֖וּל נָֽסָה׃"
    },
    "30": {
      "verse_number": 30,
      "sort_number": 30,
      "text": "[ISA 10:30]",
      "word_count": 5,
      "hebrew": "צַהֲלִ֥י קוֹלֵ֖ךְ בַּת גַּלִּ֑ים הַקְשִׁ֥יבִי לַ֖יְשָׁה עֲנִיָּ֥ה עֲנָתֽוֹת׃"
    },
    "31": {
      "verse_number": 31,
      "sort_number": 31,
      "text": "[ISA 10:31]",
      "word_count": 5,
      "hebrew": "נָדְדָ֖ה מַדְמֵנָ֑ה יֹשְׁבֵ֥י הַגֵּבִ֖ים הֵעִֽיזוּ׃"
    },
    "32": {
      "verse_number": 32,
      "sort_number": 32,
      "text": "[ISA 10:32]",
      "word_count": 5,
      "hebrew": "ע֥וֹד הַיּ֖וֹם בְּנֹ֣ב לַֽעֲמֹ֑ד יְנֹפֵ֤ף יָדוֹ֙ הַ֣ר בית בַּת צִיּ֔וֹן גִּבְעַ֖ת יְרוּשָׁלִָֽם׃"
    },
    "33": {
      "verse_number": 33,
      "sort_number": 33,
      "text": "[ISA 10:33]",
      "word_count": 5,
      "hebrew": "הִנֵּ֤ה הָאָדוֹן֙ יְהוָ֣ה צְבָא֔וֹת מְסָעֵ֥ף פֻּארָ֖ה בְּמַעֲרָצָ֑ה וְרָמֵ֤י הַקּוֹמָה֙ גְּדוּעִ֔ים וְהַגְּבֹהִ֖ים יִשְׁפָּֽלוּ׃"
    },
    "34": {
      "verse_number": 34,
      "sort_number": 34,
      "text": "[ISA 10:34]",
      "word_count": 5,
      "hebrew": "וְנִקַּ֛ף סִֽבְכֵ֥י הַיַּ֖עַר בַּבַּרְזֶ֑ל וְהַלְּבָנ֖וֹן בְּאַדִּ֥יר יִפּֽוֹל׃"
    }
  }
}