{
  "chapter_id": "IERE_001",
  "chapter_key": "1",
  "chapter_number": 1,
  "sort_number": 1,
  "name": "1",
  "book_key": "IERE",
  "testament": "Vetus_Testamentum",
  "section": "Libri_Prophetici",
  "verse_count": 19,
  "verses": {
    "1": {
      "verse_number": 1,
      "sort_number": 1,
      "text": "[IERE 1:1]",
      "word_count": 5,
      "hebrew": "דִּבְרֵ֥י יִרְמְיָ֖הוּ בֶּן חִלְקִיָּ֑הוּ מִן הַכֹּֽהֲנִים֙ אֲשֶׁ֣ר בַּעֲנָת֔וֹת בְּאֶ֖רֶץ בִּנְיָמִֽן׃"
    },
    "2": {
      "verse_number": 2,
      "sort_number": 2,
      "text": "[IERE 1:2]",
      "word_count": 5,
      "hebrew": "אֲשֶׁ֨ר הָיָ֤ה דְבַר יְהוָה֙ אֵלָ֔יו בִּימֵ֛י יֹאשִׁיָּ֥הוּ בֶן אָמ֖וֹן מֶ֣לֶךְ יְהוּדָ֑ה בִּשְׁלֹשׁ עֶשְׂרֵ֥ה שָׁנָ֖ה לְמָלְכֽוֹ׃"
    },
    "3": {
      "verse_number": 3,
      "sort_number": 3,
      "text": "[IERE 1:3]",
      "word_count": 5,
      "hebrew": "וַיְהִ֗י בִּימֵ֨י יְהוֹיָקִ֤ים בֶּן יֹאשִׁיָּ֨הוּ֙ מֶ֣לֶךְ יְהוּדָ֔ה עַד תֹּם֙ עַשְׁתֵּ֣י עֶשְׂרֵ֣ה שָׁנָ֔ה לְצִדְקִיָּ֥הוּ בֶן יֹאשִׁיָּ֖הוּ מֶ֣לֶךְ יְהוּדָ֑ה עַד גְּל֥וֹת יְרוּשָׁלִַ֖ם בַּחֹ֥דֶשׁ הַחֲמִישִֽׁי׃"
    },
    "4": {
      "verse_number": 4,
      "sort_number": 4,
      "text": "[IERE 1:4]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "5": {
      "verse_number": 5,
      "sort_number": 5,
      "text": "[IERE 1:5]",
      "word_count": 5,
      "hebrew": "בְּטֶ֨רֶם אצורך אֶצָּרְךָ֤ בַבֶּ֨טֶן֙ יְדַעְתִּ֔יךָ וּבְטֶ֛רֶם תֵּצֵ֥א מֵרֶ֖חֶם הִקְדַּשְׁתִּ֑יךָ נָבִ֥יא לַגּוֹיִ֖ם נְתַתִּֽיךָ׃"
    },
    "6": {
      "verse_number": 6,
      "sort_number": 6,
      "text": "[IERE 1:6]",
      "word_count": 5,
      "hebrew": "וָאֹמַ֗ר אֲהָהּ֙ אֲדֹנָ֣י יְהֹוִ֔ה הִנֵּ֥ה לֹא יָדַ֖עְתִּי דַּבֵּ֑ר כִּי נַ֖עַר אָנֹֽכִי׃"
    },
    "7": {
      "verse_number": 7,
      "sort_number": 7,
      "text": "[IERE 1:7]",
      "word_count": 5,
      "hebrew": "וַיֹּ֤אמֶר יְהוָה֙ אֵלַ֔י אַל תֹּאמַ֖ר נַ֣עַר אָנֹ֑כִי כִּ֠י עַֽל כָּל אֲשֶׁ֤ר אֶֽשְׁלָחֲךָ֙ תֵּלֵ֔ךְ וְאֵ֛ת כָּל אֲשֶׁ֥ר אֲצַוְּךָ֖ תְּדַבֵּֽר׃"
    },
    "8": {
      "verse_number": 8,
      "sort_number": 8,
      "text": "[IERE 1:8]",
      "word_count": 5,
      "hebrew": "אַל תִּירָ֖א מִפְּנֵיהֶ֑ם כִּֽי אִתְּךָ֥ אֲנִ֛י לְהַצִּלֶ֖ךָ נְאֻם יְהוָֽה׃"
    },
    "9": {
      "verse_number": 9,
      "sort_number": 9,
      "text": "[IERE 1:9]",
      "word_count": 5,
      "hebrew": "וַיִּשְׁלַ֤ח יְהוָה֙ אֶת יָד֔וֹ וַיַּגַּ֖ע עַל פִּ֑י וַיֹּ֤אמֶר יְהוָה֙ אֵלַ֔י הִנֵּ֛ה נָתַ֥תִּי דְבָרַ֖י בְּפִֽיךָ׃"
    },
    "10": {
      "verse_number": 10,
      "sort_number": 10,
      "text": "[IERE 1:10]",
      "word_count": 5,
      "hebrew": "רְאֵ֞ה הִפְקַדְתִּ֣יךָ הַיּ֣וֹם הַזֶּ֗ה עַל הַגּוֹיִם֙ וְעַל הַמַּמְלָכ֔וֹת לִנְת֥וֹשׁ וְלִנְת֖וֹץ וּלְהַאֲבִ֣יד וְלַהֲר֑וֹס לִבְנ֖וֹת וְלִנְטֽוֹעַ׃"
    },
    "11": {
      "verse_number": 11,
      "sort_number": 11,
      "text": "[IERE 1:11]",
      "word_count": 5,
      "hebrew": "וַיְהִ֤י דְבַר יְהוָה֙ אֵלַ֣י לֵאמֹ֔ר מָה אַתָּ֥ה רֹאֶ֖ה יִרְמְיָ֑הוּ וָאֹמַ֕ר מַקֵּ֥ל שָׁקֵ֖ד אֲנִ֥י רֹאֶֽה׃"
    },
    "12": {
      "verse_number": 12,
      "sort_number": 12,
      "text": "[IERE 1:12]",
      "word_count": 5,
      "hebrew": "וַיֹּ֧אמֶר יְהוָ֛ה אֵלַ֖י הֵיטַ֣בְתָּ לִרְא֑וֹת כִּֽי שֹׁקֵ֥ד אֲנִ֛י עַל דְּבָרִ֖י לַעֲשֹׂתֽוֹ׃"
    },
    "13": {
      "verse_number": 13,
      "sort_number": 13,
      "text": "[IERE 1:13]",
      "word_count": 5,
      "hebrew": "וַיְהִ֨י דְבַר יְהוָ֤ה אֵלַי֙ שֵׁנִ֣ית לֵאמֹ֔ר מָ֥ה אַתָּ֖ה רֹאֶ֑ה וָאֹמַ֗ר סִ֤יר נָפ֨וּחַ֙ אֲנִ֣י רֹאֶ֔ה וּפָנָ֖יו מִפְּנֵ֥י צָפֽוֹנָה׃"
    },
    "14": {
      "verse_number": 14,
      "sort_number": 14,
      "text": "[IERE 1:14]",
      "word_count": 5,
      "hebrew": "וַיֹּ֥אמֶר יְהוָ֖ה אֵלָ֑י מִצָּפוֹן֙ תִּפָּתַ֣ח הָרָעָ֔ה עַ֥ל כָּל יֹשְׁבֵ֖י הָאָֽרֶץ׃"
    },
    "15": {
      "verse_number": 15,
      "sort_number": 15,
      "text": "[IERE 1:15]",
      "word_count": 5,
      "hebrew": "כִּ֣י הִנְנִ֣י קֹרֵ֗א לְכָֽל מִשְׁפְּח֛וֹת מַמְלְכ֥וֹת צָפ֖וֹנָה נְאֻם יְהוָ֑ה וּבָ֡אוּ וְֽנָתְנוּ֩ אִ֨ישׁ כִּסְא֜וֹ פֶּ֣תַח שַׁעֲרֵ֣י יְרוּשָׁלִַ֗ם וְעַ֤ל כָּל חוֹמֹתֶ֨יהָ֙ סָבִ֔יב וְעַ֖ל כָּל עָרֵ֥י יְהוּדָֽה׃"
    },
    "16": {
      "verse_number": 16,
      "sort_number": 16,
      "text": "[IERE 1:16]",
      "word_count": 5,
      "hebrew": "וְדִבַּרְתִּ֤י מִשְׁפָּטַי֙ אוֹתָ֔ם עַ֖ל כָּל רָעָתָ֑ם אֲשֶׁ֣ר עֲזָב֗וּנִי וַֽיְקַטְּרוּ֙ לֵאלֹהִ֣ים אֲחֵרִ֔ים וַיִּֽשְׁתַּחֲו֖וּ לְמַעֲשֵׂ֥י יְדֵיהֶֽם׃"
    },
    "17": {
      "verse_number": 17,
      "sort_number": 17,
      "text": "[IERE 1:17]",
      "word_count": 5,
      "hebrew": "וְאַתָּה֙ תֶּאְזֹ֣ר מָתְנֶ֔יךָ וְקַמְתָּ֙ וְדִבַּרְתָּ֣ אֲלֵיהֶ֔ם אֵ֛ת כָּל אֲשֶׁ֥ר אָנֹכִ֖י אֲצַוֶּ֑ךָּ אַל תֵּחַת֙ מִפְּנֵיהֶ֔ם פֶּֽן אֲחִתְּךָ֖ לִפְנֵיהֶֽם׃"
    },
    "18": {
      "verse_number": 18,
      "sort_number": 18,
      "text": "[IERE 1:18]",
      "word_count": 5,
      "hebrew": "וַאֲנִ֞י הִנֵּ֧ה נְתַתִּ֣יךָ הַיּ֗וֹם לְעִ֨יר מִבְצָ֜ר וּלְעַמּ֥וּד בַּרְזֶ֛ל וּלְחֹמ֥וֹת נְחֹ֖שֶׁת עַל כָּל הָאָ֑רֶץ לְמַלְכֵ֤י יְהוּדָה֙ לְשָׂרֶ֔יהָ לְכֹהֲנֶ֖יהָ וּלְעַ֥ם הָאָֽרֶץ׃"
    },
    "19": {
      "verse_number": 19,
      "sort_number": 19,
      "text": "[IERE 1:19]",
      "word_count": 5,
      "hebrew": "וְנִלְחֲמ֥וּ אֵלֶ֖יךָ וְלֹא י֣וּכְלוּ לָ֑ךְ כִּֽי אִתְּךָ֥ אֲנִ֛י נְאֻם יְהוָ֖ה לְהַצִּילֶֽךָ׃"
    }
  }
}