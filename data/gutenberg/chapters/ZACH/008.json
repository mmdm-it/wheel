{
  "_schema_version": "2.0",
  "chapter_id": "ZACH_008",
  "book_key": "ZACH",
  "sequence": 8,
  "chapter_in": {
    "MT": 8,
    "VUL": 8,
    "LXX": 8
  },
  "testament": "Vetus_Testamentum",
  "section": "Libri_Prophetici",
  "verses": {
    "1": {
      "seq": 1,
      "v_in": {
        "MT": 1,
        "VUL": 1,
        "LXX": 1
      },
      "text": {
        "WLC": "וַיְהִ֛י דְּבַר יְהוָ֥ה צְבָא֖וֹת לֵאמֹֽר׃"
      }
    },
    "2": {
      "seq": 2,
      "v_in": {
        "MT": 2,
        "VUL": 2,
        "LXX": 2
      },
      "text": {
        "WLC": "כֹּ֤ה אָמַר֙ יְהוָ֣ה צְבָא֔וֹת קִנֵּ֥אתִי לְצִיּ֖וֹן קִנְאָ֣ה גְדוֹלָ֑ה וְחֵמָ֥ה גְדוֹלָ֖ה קִנֵּ֥אתִי לָֽהּ׃"
      }
    },
    "3": {
      "seq": 3,
      "v_in": {
        "MT": 3,
        "VUL": 3,
        "LXX": 3
      },
      "text": {
        "WLC": "כֹּ֚ה אָמַ֣ר יְהוָ֔ה שַׁ֚בְתִּי אֶל צִיּ֔וֹן וְשָׁכַנְתִּ֖י בְּת֣וֹךְ יְרֽוּשָׁלִָ֑ם וְנִקְרְאָ֤ה יְרוּשָׁלִַ֨ם֙ עִ֣יר הָֽאֱמֶ֔ת וְהַר יְהוָ֥ה צְבָא֖וֹת הַ֥ר הַקֹּֽדֶשׁ׃"
      }
    },
    "4": {
      "seq": 4,
      "v_in": {
        "MT": 4,
        "VUL": 4,
        "LXX": 4
      },
      "text": {
        "WLC": "כֹּ֤ה אָמַר֙ יְהוָ֣ה צְבָא֔וֹת עֹ֤ד יֵֽשְׁבוּ֙ זְקֵנִ֣ים וּזְקֵנ֔וֹת בִּרְחֹב֖וֹת יְרוּשָׁלִָ֑ם וְאִ֧ישׁ מִשְׁעַנְתּ֛וֹ בְּיָד֖וֹ מֵרֹ֥ב יָמִֽים׃"
      }
    },
    "5": {
      "seq": 5,
      "v_in": {
        "MT": 5,
        "VUL": 5,
        "LXX": 5
      },
      "text": {
        "WLC": "וּרְחֹב֤וֹת הָעִיר֙ יִמָּ֣לְא֔וּ יְלָדִ֖ים וִֽילָד֑וֹת מְשַׂחֲקִ֖ים בִּרְחֹֽבֹתֶֽיהָ׃"
      }
    },
    "6": {
      "seq": 6,
      "v_in": {
        "MT": 6,
        "VUL": 6,
        "LXX": 6
      },
      "text": {
        "WLC": "כֹּ֤ה אָמַר֙ יְהוָ֣ה צְבָא֔וֹת כִּ֣י יִפָּלֵ֗א בְּעֵינֵי֙ שְׁאֵרִית֙ הָעָ֣ם הַזֶּ֔ה בַּיָּמִ֖ים הָהֵ֑ם גַּם בְּעֵינַי֙ יִפָּלֵ֔א נְאֻ֖ם יְהוָ֥ה צְבָאֽוֹת׃"
      }
    },
    "7": {
      "seq": 7,
      "v_in": {
        "MT": 7,
        "VUL": 7,
        "LXX": 7
      },
      "text": {
        "WLC": "כֹּ֤ה אָמַר֙ יְהוָ֣ה צְבָא֔וֹת הִנְנִ֥י מוֹשִׁ֛יעַ אֶת עַמִּ֖י מֵאֶ֣רֶץ מִזְרָ֑ח וּמֵאֶ֖רֶץ מְב֥וֹא הַשָּֽׁמֶשׁ׃"
      }
    },
    "8": {
      "seq": 8,
      "v_in": {
        "MT": 8,
        "VUL": 8,
        "LXX": 8
      },
      "text": {
        "WLC": "וְהֵבֵאתִ֣י אֹתָ֔ם וְשָׁכְנ֖וּ בְּת֣וֹךְ יְרוּשָׁלִָ֑ם וְהָיוּ לִ֣י לְעָ֗ם וַֽאֲנִי֙ אֶהְיֶ֤ה לָהֶם֙ לֵֽאלֹהִ֔ים בֶּאֱמֶ֖ת וּבִצְדָקָֽה׃"
      }
    },
    "9": {
      "seq": 9,
      "v_in": {
        "MT": 9,
        "VUL": 9,
        "LXX": 9
      },
      "text": {
        "WLC": "כֹּֽה אָמַר֮ יְהוָ֣ה צְבָאוֹת֒ תֶּחֱזַ֣קְנָה יְדֵיכֶ֔ם הַשֹּֽׁמְעִים֙ בַּיָּמִ֣ים הָאֵ֔לֶּה אֵ֖ת הַדְּבָרִ֣ים הָאֵ֑לֶּה מִפִּי֙ הַנְּבִיאִ֔ים אֲ֠שֶׁר בְּי֞וֹם יֻסַּ֨ד בֵּית יְהוָ֧ה צְבָא֛וֹת הַהֵיכָ֖ל לְהִבָּנֽוֹת׃"
      }
    },
    "10": {
      "seq": 10,
      "v_in": {
        "MT": 10,
        "VUL": 10,
        "LXX": 10
      },
      "text": {
        "WLC": "כִּ֗י לִפְנֵי֙ הַיָּמִ֣ים הָהֵ֔ם שְׂכַ֤ר הָֽאָדָם֙ לֹ֣א נִֽהְיָ֔ה וּשְׂכַ֥ר הַבְּהֵמָ֖ה אֵינֶ֑נָּה וְלַיּוֹצֵ֨א וְלַבָּ֤א אֵין שָׁלוֹם֙ מִן הַצָּ֔ר וַאֲשַׁלַּ֥ח אֶת כָּל הָאָדָ֖ם אִ֥ישׁ בְּרֵעֵֽהוּ׃"
      }
    },
    "11": {
      "seq": 11,
      "v_in": {
        "MT": 11,
        "VUL": 11,
        "LXX": 11
      },
      "text": {
        "WLC": "וְעַתָּ֗ה לֹ֣א כַיָּמִ֤ים הָרִֽאשֹׁנִים֙ אֲנִ֔י לִשְׁאֵרִ֖ית הָעָ֣ם הַזֶּ֑ה נְאֻ֖ם יְהוָ֥ה צְבָאֽוֹת׃"
      }
    },
    "12": {
      "seq": 12,
      "v_in": {
        "MT": 12,
        "VUL": 12,
        "LXX": 12
      },
      "text": {
        "WLC": "כִּֽי זֶ֣רַע הַשָּׁל֗וֹם הַגֶּ֜פֶן תִּתֵּ֤ן פִּרְיָהּ֙ וְהָאָ֨רֶץ֙ תִּתֵּ֣ן אֶת יְבוּלָ֔הּ וְהַשָּׁמַ֖יִם יִתְּנ֣וּ טַלָּ֑ם וְהִנְחַלְתִּ֗י אֶת שְׁאֵרִ֛ית הָעָ֥ם הַזֶּ֖ה אֶת כָּל אֵֽלֶּה׃"
      }
    },
    "13": {
      "seq": 13,
      "v_in": {
        "MT": 13,
        "VUL": 13,
        "LXX": 13
      },
      "text": {
        "WLC": "וְהָיָ֡ה כַּאֲשֶׁר֩ הֱיִיתֶ֨ם קְלָלָ֜ה בַּגּוֹיִ֗ם בֵּ֤ית יְהוּדָה֙ וּבֵ֣ית יִשְׂרָאֵ֔ל כֵּ֚ן אוֹשִׁ֣יעַ אֶתְכֶ֔ם וִהְיִיתֶ֖ם בְּרָכָ֑ה אַל תִּירָ֖אוּ תֶּחֱזַ֥קְנָה יְדֵיכֶֽם׃"
      }
    },
    "14": {
      "seq": 14,
      "v_in": {
        "MT": 14,
        "VUL": 14,
        "LXX": 14
      },
      "text": {
        "WLC": "כִּ֣י כֹ֣ה אָמַר֮ יְהוָ֣ה צְבָאוֹת֒ כַּאֲשֶׁ֨ר זָמַמְ֜תִּי לְהָרַ֣ע לָכֶ֗ם בְּהַקְצִ֤יף אֲבֹֽתֵיכֶם֙ אֹתִ֔י אָמַ֖ר יְהוָ֣ה צְבָא֑וֹת וְלֹ֖א נִחָֽמְתִּי׃"
      }
    },
    "15": {
      "seq": 15,
      "v_in": {
        "MT": 15,
        "VUL": 15,
        "LXX": 15
      },
      "text": {
        "WLC": "כֵּ֣ן שַׁ֤בְתִּי זָמַ֨מְתִּי֙ בַּיָּמִ֣ים הָאֵ֔לֶּה לְהֵיטִ֥יב אֶת יְרוּשָׁלִַ֖ם וְאֶת בֵּ֣ית יְהוּדָ֑ה אַל תִּירָֽאוּ׃"
      }
    },
    "16": {
      "seq": 16,
      "v_in": {
        "MT": 16,
        "VUL": 16,
        "LXX": 16
      },
      "text": {
        "WLC": "אֵ֥לֶּה הַדְּבָרִ֖ים אֲשֶׁ֣ר תַּֽעֲשׂ֑וּ דַּבְּר֤וּ אֱמֶת֙ אִ֣ישׁ אֶת רֵעֵ֔הוּ אֱמֶת֙ וּמִשְׁפַּ֣ט שָׁל֔וֹם שִׁפְט֖וּ בְּשַׁעֲרֵיכֶֽם׃"
      }
    },
    "17": {
      "seq": 17,
      "v_in": {
        "MT": 17,
        "VUL": 17,
        "LXX": 17
      },
      "text": {
        "WLC": "וְאִ֣ישׁ אֶת רָעַ֣ת רֵעֵ֗הוּ אַֽל תַּחְשְׁבוּ֙ בִּלְבַבְכֶ֔ם וּשְׁבֻ֥עַת שֶׁ֖קֶר אַֽל תֶּאֱהָ֑בוּ כִּ֧י אֶת כָּל אֵ֛לֶּה אֲשֶׁ֥ר שָׂנֵ֖אתִי נְאֻם יְהוָֽה׃"
      }
    },
    "18": {
      "seq": 18,
      "v_in": {
        "MT": 18,
        "VUL": 18,
        "LXX": 18
      },
      "text": {
        "WLC": "וַיְהִ֛י דְּבַר יְהוָ֥ה צְבָא֖וֹת אֵלַ֥י לֵאמֹֽר׃"
      }
    },
    "19": {
      "seq": 19,
      "v_in": {
        "MT": 19,
        "VUL": 19,
        "LXX": 19
      },
      "text": {
        "WLC": "כֹּֽה אָמַ֞ר יְהוָ֣ה צְבָא֗וֹת צ֣וֹם הָרְבִיעִ֡י וְצ֣וֹם הַחֲמִישִׁי֩ וְצ֨וֹם הַשְּׁבִיעִ֜י וְצ֣וֹם הָעֲשִׂירִ֗י יִהְיֶ֤ה לְבֵית יְהוּדָה֙ לְשָׂשׂ֣וֹן וּלְשִׂמְחָ֔ה וּֽלְמֹעֲדִ֖ים טוֹבִ֑ים וְהָאֱמֶ֥ת וְהַשָּׁל֖וֹם אֱהָֽבוּ׃"
      }
    },
    "20": {
      "seq": 20,
      "v_in": {
        "MT": 20,
        "VUL": 20,
        "LXX": 20
      },
      "text": {
        "WLC": "כֹּ֥ה אָמַ֖ר יְהוָ֣ה צְבָא֑וֹת עֹ֚ד אֲשֶׁ֣ר יָבֹ֣אוּ עַמִּ֔ים וְיֹשְׁבֵ֖י עָרִ֥ים רַבּֽוֹת׃"
      }
    },
    "21": {
      "seq": 21,
      "v_in": {
        "MT": 21,
        "VUL": 21,
        "LXX": 21
      },
      "text": {
        "WLC": "וְֽהָלְכ֡וּ יֹשְׁבֵי֩ אַחַ֨ת אֶל אַחַ֜ת לֵאמֹ֗ר נֵלְכָ֤ה הָלוֹךְ֙ לְחַלּוֹת֙ אֶת פְּנֵ֣י יְהוָ֔ה וּלְבַקֵּ֖שׁ אֶת יְהוָ֣ה צְבָא֑וֹת אֵלְכָ֖ה גַּם אָֽנִי׃"
      }
    },
    "22": {
      "seq": 22,
      "v_in": {
        "MT": 22,
        "VUL": 22,
        "LXX": 22
      },
      "text": {
        "WLC": "וּבָ֨אוּ עַמִּ֤ים רַבִּים֙ וְגוֹיִ֣ם עֲצוּמִ֔ים לְבַקֵּ֛שׁ אֶת יְהוָ֥ה צְבָא֖וֹת בִּירוּשָׁלִָ֑ם וּלְחַלּ֖וֹת אֶת פְּנֵ֥י יְהוָֽה׃"
      }
    },
    "23": {
      "seq": 23,
      "v_in": {
        "MT": 23,
        "VUL": 23,
        "LXX": 23
      },
      "text": {
        "WLC": "כֹּ֥ה אָמַר֮ יְהוָ֣ה צְבָאוֹת֒ בַּיָּמִ֣ים הָהֵ֔מָּה אֲשֶׁ֤ר יַחֲזִ֨יקוּ֙ עֲשָׂרָ֣ה אֲנָשִׁ֔ים מִכֹּ֖ל לְשֹׁנ֣וֹת הַגּוֹיִ֑ם וְֽהֶחֱזִ֡יקוּ בִּכְנַף֩ אִ֨ישׁ יְהוּדִ֜י לֵאמֹ֗ר נֵֽלְכָה֙ עִמָּכֶ֔ם כִּ֥י שָׁמַ֖עְנוּ אֱלֹהִ֥ים עִמָּכֶֽם׃"
      }
    }
  }
}