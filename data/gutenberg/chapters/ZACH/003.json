{
  "chapter_id": "ZACH_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "ZACH",
  "testament": "Vetus_Testamentum",
  "section": "Libri_Prophetici",
  "verse_count": 10,
  "verses": {
    "1": {
      "verse_number": 1,
      "sort_number": 1,
      "text": "[ZACH 3:1]",
      "word_count": 5,
      "hebrew": "וַיַּרְאֵ֗נִי אֶת יְהוֹשֻׁ֨עַ֙ הַכֹּהֵ֣ן הַגָּד֔וֹל עֹמֵ֕ד לִפְנֵ֖י מַלְאַ֣ךְ יְהוָ֑ה וְהַשָּׂטָ֛ן עֹמֵ֥ד עַל יְמִינ֖וֹ לְשִׂטְנֽוֹ׃"
    },
    "2": {
      "verse_number": 2,
      "sort_number": 2,
      "text": "[ZACH 3:2]",
      "word_count": 5,
      "hebrew": "וַיֹּ֨אמֶר יְהוָ֜ה אֶל הַשָּׂטָ֗ן יִגְעַ֨ר יְהוָ֤ה בְּךָ֙ הַשָּׂטָ֔ן וְיִגְעַ֤ר יְהוָה֙ בְּךָ֔ הַבֹּחֵ֖ר בִּירֽוּשָׁלִָ֑ם הֲל֧וֹא זֶ֦ה א֖וּד מֻצָּ֥ל מֵאֵֽשׁ׃"
    },
    "3": {
      "verse_number": 3,
      "sort_number": 3,
      "text": "[ZACH 3:3]",
      "word_count": 5,
      "hebrew": "וִיהוֹשֻׁ֕עַ הָיָ֥ה לָבֻ֖שׁ בְּגָדִ֣ים צוֹאִ֑ים וְעֹמֵ֖ד לִפְנֵ֥י הַמַּלְאָֽךְ׃"
    },
    "4": {
      "verse_number": 4,
      "sort_number": 4,
      "text": "[ZACH 3:4]",
      "word_count": 5,
      "hebrew": "וַיַּ֣עַן וַיֹּ֗אמֶר אֶל הָעֹמְדִ֤ים לְפָנָיו֙ לֵאמֹ֔ר הָסִ֛ירוּ הַבְּגָדִ֥ים הַצֹּאִ֖ים מֵעָלָ֑יו וַיֹּ֣אמֶר אֵלָ֗יו רְאֵ֨ה הֶעֱבַ֤רְתִּי מֵעָלֶ֨יךָ֙ עֲוֺנֶ֔ךָ וְהַלְבֵּ֥שׁ אֹתְךָ֖ מַחֲלָצֽוֹת׃"
    },
    "5": {
      "verse_number": 5,
      "sort_number": 5,
      "text": "[ZACH 3:5]",
      "word_count": 5,
      "hebrew": "וָאֹמַ֕ר יָשִׂ֛ימוּ צָנִ֥יף טָה֖וֹר עַל רֹאשׁ֑וֹ וַיָּשִׂימוּ֩ הַצָּנִ֨יף הַטָּה֜וֹר עַל רֹאשׁ֗וֹ וַיַּלְבִּשֻׁ֨הוּ֙ בְּגָדִ֔ים וּמַלְאַ֥ךְ יְהוָ֖ה עֹמֵֽד׃"
    },
    "6": {
      "verse_number": 6,
      "sort_number": 6,
      "text": "[ZACH 3:6]",
      "word_count": 5,
      "hebrew": "וַיָּ֨עַד֙ מַלְאַ֣ךְ יְהוָ֔ה בִּיהוֹשֻׁ֖עַ לֵאמֹֽר׃"
    },
    "7": {
      "verse_number": 7,
      "sort_number": 7,
      "text": "[ZACH 3:7]",
      "word_count": 5,
      "hebrew": "כֹּה אָמַ֞ר יְהוָ֣ה צְבָא֗וֹת אִם בִּדְרָכַ֤י תֵּלֵךְ֙ וְאִ֣ם אֶת מִשְׁמַרְתִּ֣י תִשְׁמֹ֔ר וְגַם אַתָּה֙ תָּדִ֣ין אֶת בֵּיתִ֔י וְגַ֖ם תִּשְׁמֹ֣ר אֶת חֲצֵרָ֑י וְנָתַתִּ֤י לְךָ֙ מַהְלְכִ֔ים בֵּ֥ין הָעֹמְדִ֖ים הָאֵֽלֶּה׃"
    },
    "8": {
      "verse_number": 8,
      "sort_number": 8,
      "text": "[ZACH 3:8]",
      "word_count": 5,
      "hebrew": "שְֽׁמַֽע נָ֞א יְהוֹשֻׁ֣עַ הַכֹּהֵ֣ן הַגָּד֗וֹל אַתָּה֙ וְרֵעֶ֨יךָ֙ הַיֹּשְׁבִ֣ים לְפָנֶ֔יךָ כִּֽי אַנְשֵׁ֥י מוֹפֵ֖ת הֵ֑מָּה כִּֽי הִנְנִ֥י מֵבִ֛יא אֶת עַבְדִּ֖י צֶֽמַח׃"
    },
    "9": {
      "verse_number": 9,
      "sort_number": 9,
      "text": "[ZACH 3:9]",
      "word_count": 5,
      "hebrew": "כִּ֣י הִנֵּ֣ה הָאֶ֗בֶן אֲשֶׁ֤ר נָתַ֨תִּי֙ לִפְנֵ֣י יְהוֹשֻׁ֔עַ עַל אֶ֥בֶן אַחַ֖ת שִׁבְעָ֣ה עֵינָ֑יִם הִנְנִ֧י מְפַתֵּ֣חַ פִּתֻּחָ֗הּ נְאֻם֙ יְהוָ֣ה צְבָא֔וֹת וּמַשְׁתִּ֛י אֶת עֲוֺ֥ן הָאָֽרֶץ הַהִ֖יא בְּי֥וֹם אֶחָֽד׃"
    },
    "10": {
      "verse_number": 10,
      "sort_number": 10,
      "text": "[ZACH 3:10]",
      "word_count": 5,
      "hebrew": "בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תִּקְרְא֖וּ אִ֣ישׁ לְרֵעֵ֑הוּ אֶל תַּ֥חַת גֶּ֖פֶן וְאֶל תַּ֥חַת תְּאֵנָֽה׃"
    }
  }
}