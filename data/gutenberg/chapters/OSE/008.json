{
  "chapter_id": "OSE_008",
  "chapter_key": "8",
  "chapter_number": 8,
  "sort_number": 8,
  "name": "8",
  "book_key": "OSE",
  "testament": "Vetus_Testamentum",
  "section": "Libri_Prophetici",
  "verse_count": 14,
  "verses": {
    "1": {
      "verse_number": 1,
      "sort_number": 1,
      "text": "[OSE 8:1]",
      "word_count": 5,
      "hebrew": "אֶל חִכְּךָ֣ שֹׁפָ֔ר כַּנֶּ֖שֶׁר עַל בֵּ֣ית יְהוָ֑ה יַ֚עַן עָבְר֣וּ בְרִיתִ֔י וְעַל תּוֹרָתִ֖י פָּשָֽׁעוּ׃"
    },
    "2": {
      "verse_number": 2,
      "sort_number": 2,
      "text": "[OSE 8:2]",
      "word_count": 5,
      "hebrew": "לִ֖י יִזְעָ֑קוּ אֱלֹהַ֥י יְֽדַעֲנ֖וּךָ יִשְׂרָאֵֽל׃"
    },
    "3": {
      "verse_number": 3,
      "sort_number": 3,
      "text": "[OSE 8:3]",
      "word_count": 5,
      "hebrew": "זָנַ֥ח יִשְׂרָאֵ֖ל ט֑וֹב אוֹיֵ֖ב יִרְדְּֽפוֹ׃"
    },
    "4": {
      "verse_number": 4,
      "sort_number": 4,
      "text": "[OSE 8:4]",
      "word_count": 5,
      "hebrew": "הֵ֤ם הִמְלִיכוּ֙ וְלֹ֣א מִמֶּ֔נִּי הֵשִׂ֖ירוּ וְלֹ֣א יָדָ֑עְתִּי כַּסְפָּ֣ם וּזְהָבָ֗ם עָשׂ֤וּ לָהֶם֙ עֲצַבִּ֔ים לְמַ֖עַן יִכָּרֵֽת׃"
    },
    "5": {
      "verse_number": 5,
      "sort_number": 5,
      "text": "[OSE 8:5]",
      "word_count": 5,
      "hebrew": "זָנַח֙ עֶגְלֵ֣ךְ שֹֽׁמְר֔וֹן חָרָ֥ה אַפִּ֖י בָּ֑ם עַד מָתַ֕י לֹ֥א יוּכְל֖וּ נִקָּיֹֽן׃"
    },
    "6": {
      "verse_number": 6,
      "sort_number": 6,
      "text": "[OSE 8:6]",
      "word_count": 5,
      "hebrew": "כִּ֤י מִיִּשְׂרָאֵל֙ וְה֔וּא חָרָ֣שׁ עָשָׂ֔הוּ וְלֹ֥א אֱלֹהִ֖ים ה֑וּא כִּֽי שְׁבָבִ֣ים יִֽהְיֶ֔ה עֵ֖גֶל שֹׁמְרֽוֹן׃"
    },
    "7": {
      "verse_number": 7,
      "sort_number": 7,
      "text": "[OSE 8:7]",
      "word_count": 5,
      "hebrew": "כִּ֛י ר֥וּחַ יִזְרָ֖עוּ וְסוּפָ֣תָה יִקְצֹ֑רוּ קָמָ֣ה אֵֽין ל֗וֹ צֶ֚מַח בְּלִ֣י יַֽעֲשֶׂה קֶּ֔מַח אוּלַ֣י יַֽעֲשֶׂ֔ה זָרִ֖ים יִבְלָעֻֽהוּ׃"
    },
    "8": {
      "verse_number": 8,
      "sort_number": 8,
      "text": "[OSE 8:8]",
      "word_count": 5,
      "hebrew": "נִבְלַ֖ע יִשְׂרָאֵ֑ל עַתָּה֙ הָי֣וּ בַגּוֹיִ֔ם כִּכְלִ֖י אֵֽין חֵ֥פֶץ בּֽוֹ׃"
    },
    "9": {
      "verse_number": 9,
      "sort_number": 9,
      "text": "[OSE 8:9]",
      "word_count": 5,
      "hebrew": "כִּֽי הֵ֨מָּה֙ עָל֣וּ אַשּׁ֔וּר פֶּ֖רֶא בּוֹדֵ֣ד ל֑וֹ אֶפְרַ֖יִם הִתְנ֥וּ אֲהָבִֽים׃"
    },
    "10": {
      "verse_number": 10,
      "sort_number": 10,
      "text": "[OSE 8:10]",
      "word_count": 5,
      "hebrew": "גַּ֛ם כִּֽי יִתְנ֥וּ בַגּוֹיִ֖ם עַתָּ֣ה אֲקַבְּצֵ֑ם וַיָּחֵ֣לּוּ מְּעָ֔ט מִמַּשָּׂ֖א מֶ֥לֶךְ שָׂרִֽים׃"
    },
    "11": {
      "verse_number": 11,
      "sort_number": 11,
      "text": "[OSE 8:11]",
      "word_count": 5,
      "hebrew": "כִּֽי הִרְבָּ֥ה אֶפְרַ֛יִם מִזְבְּחֹ֖ת לַחֲטֹ֑א הָיוּ ל֥וֹ מִזְבְּח֖וֹת לַחֲטֹֽא׃"
    },
    "12": {
      "verse_number": 12,
      "sort_number": 12,
      "text": "[OSE 8:12]",
      "word_count": 5,
      "hebrew": "אכתוב אֶ֨כְתָּב ל֔וֹ רבו רֻבֵּ֖י תּֽוֹרָתִ֑י כְּמוֹ זָ֖ר נֶחְשָֽׁבוּ׃"
    },
    "13": {
      "verse_number": 13,
      "sort_number": 13,
      "text": "[OSE 8:13]",
      "word_count": 5,
      "hebrew": "זִבְחֵ֣י הַבְהָבַ֗י יִזְבְּח֤וּ בָשָׂר֙ וַיֹּאכֵ֔לוּ יְהוָ֖ה לֹ֣א רָצָ֑ם עַתָּ֞ה יִזְכֹּ֤ר עֲוֺנָם֙ וְיִפְקֹ֣ד חַטֹּאותָ֔ם הֵ֖מָּה מִצְרַ֥יִם יָשֽׁוּבוּ׃"
    },
    "14": {
      "verse_number": 14,
      "sort_number": 14,
      "text": "[OSE 8:14]",
      "word_count": 5,
      "hebrew": "וַיִּשְׁכַּ֨ח יִשְׂרָאֵ֜ל אֶת עֹשֵׂ֗הוּ וַיִּ֨בֶן֙ הֵֽיכָל֔וֹת וִֽיהוּדָ֕ה הִרְבָּ֖ה עָרִ֣ים בְּצֻר֑וֹת וְשִׁלַּחְתִּי אֵ֣שׁ בְּעָרָ֔יו וְאָכְלָ֖ה אַרְמְנֹתֶֽיהָ׃"
    }
  }
}