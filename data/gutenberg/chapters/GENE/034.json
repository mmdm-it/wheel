{
  "chapter_id": "GENE_034",
  "chapter_key": "34",
  "chapter_number": 34,
  "sort_number": 34,
  "name": "34",
  "book_key": "GENE",
  "testament": "Vetus_Testamentum",
  "section": "Pentateuchus",
  "verse_count": 31,
  "verses": {
    "1": {
      "sort_number": 1,
      "name": "1",
      "latin": "",
      "word_count": 0,
      "hebrew": "וַתֵּצֵ֤א דִינָה֙ בַּת לֵאָ֔ה אֲשֶׁ֥ר יָלְדָ֖ה לְיַעֲקֹ֑ב לִרְא֖וֹת בִּבְנ֥וֹת הָאָֽרֶץ׃"
    },
    "2": {
      "sort_number": 2,
      "name": "2",
      "latin": "",
      "word_count": 0,
      "hebrew": "וַיַּ֨רְא אֹתָ֜הּ שְׁכֶ֧ם בֶּן חֲמ֛וֹר הַֽחִוִּ֖י נְשִׂ֣יא הָאָ֑רֶץ וַיִּקַּ֥ח אֹתָ֛הּ וַיִּשְׁכַּ֥ב אֹתָ֖הּ וַיְעַנֶּֽהָ׃"
    },
    "3": {
      "sort_number": 3,
      "name": "3",
      "latin": "",
      "word_count": 0,
      "hebrew": "וַתִּדְבַּ֣ק נַפְשׁ֔וֹ בְּדִינָ֖ה בַּֽת יַעֲקֹ֑ב וַיֶּֽאֱהַב֙ אֶת הַֽנַּעֲרָ֔ וַיְדַבֵּ֖ר עַל לֵ֥ב הַֽנַּעֲרָֽ׃"
    },
    "4": {
      "sort_number": 4,
      "name": "4",
      "latin": "",
      "word_count": 0,
      "hebrew": "וַיֹּ֣אמֶר שְׁכֶ֔ם אֶל חֲמ֥וֹר אָבִ֖יו לֵאמֹ֑ר קַֽח לִ֛י אֶת הַיַּלְדָּ֥ה הַזֹּ֖את לְאִשָּֽׁה׃"
    },
    "5": {
      "sort_number": 5,
      "name": "5",
      "latin": "",
      "word_count": 0,
      "hebrew": "וְיַעֲקֹ֣ב שָׁמַ֗ע כִּ֤י טִמֵּא֙ אֶת דִּינָ֣ה בִתּ֔וֹ וּבָנָ֛יו הָי֥וּ אֶת מִקְנֵ֖הוּ בַּשָּׂדֶ֑ה וְהֶחֱרִ֥שׁ יַעֲקֹ֖ב עַד בֹּאָֽם׃"
    },
    "6": {
      "sort_number": 6,
      "name": "6",
      "latin": "",
      "word_count": 0,
      "hebrew": "וַיֵּצֵ֛א חֲמ֥וֹר אֲבִֽי שְׁכֶ֖ם אֶֽל יַעֲקֹ֑ב לְדַבֵּ֖ר אִתּֽוֹ׃"
    },
    "7": {
      "sort_number": 7,
      "name": "7",
      "latin": "",
      "word_count": 0,
      "hebrew": "וּבְנֵ֨י יַעֲקֹ֜ב בָּ֤אוּ מִן הַשָּׂדֶה֙ כְּשָׁמְעָ֔ם וַיִּֽתְעַצְּבוּ֙ הָֽאֲנָשִׁ֔ים וַיִּ֥חַר לָהֶ֖ם מְאֹ֑ד כִּֽי נְבָלָ֞ה עָשָׂ֣ה בְיִשְׂרָאֵ֗ל לִשְׁכַּב֙ אֶת בַּֽת יַעֲקֹ֔ב וְכֵ֖ן לֹ֥א יֵעָשֶֽׂה׃"
    },
    "8": {
      "sort_number": 8,
      "name": "8",
      "latin": "",
      "word_count": 0,
      "hebrew": "וַיְדַבֵּ֥ר חֲמ֖וֹר אִתָּ֣ם לֵאמֹ֑ר שְׁכֶ֣ם בְּנִ֗י חָֽשְׁקָ֤ה נַפְשׁוֹ֙ בְּבִתְּכֶ֔ם תְּנ֨וּ נָ֥א אֹתָ֛הּ ל֖וֹ לְאִשָּֽׁה׃"
    },
    "9": {
      "sort_number": 9,
      "name": "9",
      "latin": "",
      "word_count": 0,
      "hebrew": "וְהִֽתְחַתְּנ֖וּ אֹתָ֑נוּ בְּנֹֽתֵיכֶם֙ תִּתְּנוּ לָ֔נוּ וְאֶת בְּנֹתֵ֖ינוּ תִּקְח֥וּ לָכֶֽם׃"
    },
    "10": {
      "sort_number": 10,
      "name": "10",
      "latin": "",
      "word_count": 0,
      "hebrew": "וְאִתָּ֖נוּ תֵּשֵׁ֑בוּ וְהָאָ֨רֶץ֙ תִּהְיֶ֣ה לִפְנֵיכֶ֔ם שְׁבוּ֙ וּסְחָר֔וּהָ וְהֵֽאָחֲז֖וּ בָּֽהּ׃"
    },
    "11": {
      "sort_number": 11,
      "name": "11",
      "latin": "",
      "word_count": 0,
      "hebrew": "וַיֹּ֤אמֶר שְׁכֶם֙ אֶל אָבִ֣יה וְאֶל אַחֶ֔יהָ אֶמְצָא חֵ֖ן בְּעֵינֵיכֶ֑ם וַאֲשֶׁ֥ר תֹּאמְר֛וּ אֵלַ֖י אֶתֵּֽן׃"
    },
    "12": {
      "sort_number": 12,
      "name": "12",
      "latin": "",
      "word_count": 0,
      "hebrew": "הַרְבּ֨וּ עָלַ֤י מְאֹד֙ מֹ֣הַר וּמַתָּ֔ן וְאֶ֨תְּנָ֔ה כַּאֲשֶׁ֥ר תֹּאמְר֖וּ אֵלָ֑י וּתְנוּ לִ֥י אֶת הַֽנַּעֲרָ֖ לְאִשָּֽׁה׃"
    },
    "13": {
      "sort_number": 13,
      "name": "13",
      "latin": "",
      "word_count": 0,
      "hebrew": "וַיַּעֲנ֨וּ בְנֵֽי יַעֲקֹ֜ב אֶת שְׁכֶ֨ם וְאֶת חֲמ֥וֹר אָבִ֛יו בְּמִרְמָ֖ה וַיְדַבֵּ֑רוּ אֲשֶׁ֣ר טִמֵּ֔א אֵ֖ת דִּינָ֥ה אֲחֹתָֽם׃"
    },
    "14": {
      "sort_number": 14,
      "name": "14",
      "latin": "",
      "word_count": 0,
      "hebrew": "וַיֹּאמְר֣וּ אֲלֵיהֶ֗ם לֹ֤א נוּכַל֙ לַעֲשׂוֹת֙ הַדָּבָ֣ר הַזֶּ֔ה לָתֵת֙ אֶת אֲחֹתֵ֔נוּ לְאִ֖ישׁ אֲשֶׁר ל֣וֹ עָרְלָ֑ה כִּֽי חֶרְפָּ֥ה הִ֖וא לָֽנוּ׃"
    },
    "15": {
      "sort_number": 15,
      "name": "15",
      "latin": "",
      "word_count": 0,
      "hebrew": "אַךְ בְּזֹ֖את נֵא֣וֹת לָכֶ֑ם אִ֚ם תִּהְי֣וּ כָמֹ֔נוּ לְהִמֹּ֥ל לָכֶ֖ם כָּל זָכָֽר׃"
    },
    "16": {
      "sort_number": 16,
      "name": "16",
      "latin": "",
      "word_count": 0,
      "hebrew": "וְנָתַ֤נּוּ אֶת בְּנֹתֵ֨ינוּ֙ לָכֶ֔ם וְאֶת בְּנֹתֵיכֶ֖ם נִֽקַּֽח לָ֑נוּ וְיָשַׁ֣בְנוּ אִתְּכֶ֔ם וְהָיִ֖ינוּ לְעַ֥ם אֶחָֽד׃"
    },
    "17": {
      "sort_number": 17,
      "name": "17",
      "latin": "",
      "word_count": 0,
      "hebrew": "וְאִם לֹ֧א תִשְׁמְע֛וּ אֵלֵ֖ינוּ לְהִמּ֑וֹל וְלָקַ֥חְנוּ אֶת בִּתֵּ֖נוּ וְהָלָֽכְנוּ׃"
    },
    "18": {
      "sort_number": 18,
      "name": "18",
      "latin": "",
      "word_count": 0,
      "hebrew": "וַיִּֽיטְב֥וּ דִבְרֵיהֶ֖ם בְּעֵינֵ֣י חֲמ֑וֹר וּבְעֵינֵ֖י שְׁכֶ֥ם בֶּן חֲמֽוֹר׃"
    },
    "19": {
      "sort_number": 19,
      "name": "19",
      "latin": "",
      "word_count": 0,
      "hebrew": "וְלֹֽא אֵחַ֤ר הַנַּ֨עַר֙ לַעֲשׂ֣וֹת הַדָּבָ֔ר כִּ֥י חָפֵ֖ץ בְּבַֽת יַעֲקֹ֑ב וְה֣וּא נִכְבָּ֔ד מִכֹּ֖ל בֵּ֥ית אָבִֽיו׃"
    },
    "20": {
      "sort_number": 20,
      "name": "20",
      "latin": "",
      "word_count": 0,
      "hebrew": "וַיָּבֹ֥א חֲמ֛וֹר וּשְׁכֶ֥ם בְּנ֖וֹ אֶל שַׁ֣עַר עִירָ֑ם וַֽיְדַבְּר֛וּ אֶל אַנְשֵׁ֥י עִירָ֖ם לֵאמֹֽר׃"
    },
    "21": {
      "sort_number": 21,
      "name": "21",
      "latin": "",
      "word_count": 0,
      "hebrew": "הָאֲנָשִׁ֨ים הָאֵ֜לֶּה שְֽׁלֵמִ֧ים הֵ֣ם אִתָּ֗נוּ וְיֵשְׁב֤וּ בָאָ֨רֶץ֙ וְיִסְחֲר֣וּ אֹתָ֔הּ וְהָאָ֛רֶץ הִנֵּ֥ה רַֽחֲבַת יָדַ֖יִם לִפְנֵיהֶ֑ם אֶת בְּנֹתָם֙ נִקַּֽח לָ֣נוּ לְנָשִׁ֔ים וְאֶת בְּנֹתֵ֖ינוּ נִתֵּ֥ן לָהֶֽם׃"
    },
    "22": {
      "sort_number": 22,
      "name": "22",
      "latin": "",
      "word_count": 0,
      "hebrew": "אַךְ בְּ֠זֹאת יֵאֹ֨תוּ לָ֤נוּ הָאֲנָשִׁים֙ לָשֶׁ֣בֶת אִתָּ֔נוּ לִהְי֖וֹת לְעַ֣ם אֶחָ֑ד בְּהִמּ֥וֹל לָ֨נוּ֙ כָּל זָכָ֔ר כַּאֲשֶׁ֖ר הֵ֥ם נִמֹּלִֽים׃"
    },
    "23": {
      "sort_number": 23,
      "name": "23",
      "latin": "",
      "word_count": 0,
      "hebrew": "מִקְנֵהֶ֤ם וְקִנְיָנָם֙ וְכָל בְּהֶמְתָּ֔ם הֲל֥וֹא לָ֖נוּ הֵ֑ם אַ֚ךְ נֵא֣וֹתָה לָהֶ֔ם וְיֵשְׁב֖וּ אִתָּֽנוּ׃"
    },
    "24": {
      "sort_number": 24,
      "name": "24",
      "latin": "",
      "word_count": 0,
      "hebrew": "וַיִּשְׁמְע֤וּ אֶל חֲמוֹר֙ וְאֶל שְׁכֶ֣ם בְּנ֔וֹ כָּל יֹצְאֵ֖י שַׁ֣עַר עִיר֑וֹ וַיִּמֹּ֨לוּ֙ כָּל זָכָ֔ר כָּל יֹצְאֵ֖י שַׁ֥עַר עִירֽוֹ׃"
    },
    "25": {
      "sort_number": 25,
      "name": "25",
      "latin": "",
      "word_count": 0,
      "hebrew": "וַיְהִי֩ בַיּ֨וֹם הַשְּׁלִישִׁ֜י בִּֽהְיוֹתָ֣ם כֹּֽאֲבִ֗ים וַיִּקְח֣וּ שְׁנֵֽי בְנֵי יַ֠עֲקֹב שִׁמְע֨וֹן וְלֵוִ֜י אֲחֵ֤י דִינָה֙ אִ֣ישׁ חַרְבּ֔וֹ וַיָּבֹ֥אוּ עַל הָעִ֖יר בֶּ֑טַח וַיַּֽהַרְג֖וּ כָּל זָכָֽר׃"
    },
    "26": {
      "sort_number": 26,
      "name": "26",
      "latin": "",
      "word_count": 0,
      "hebrew": "וְאֶת חֲמוֹר֙ וְאֶת שְׁכֶ֣ם בְּנ֔וֹ הָרְג֖וּ לְפִי חָ֑רֶב וַיִּקְח֧וּ אֶת דִּינָ֛ה מִבֵּ֥ית שְׁכֶ֖ם וַיֵּצֵֽאוּ׃"
    },
    "27": {
      "sort_number": 27,
      "name": "27",
      "latin": "",
      "word_count": 0,
      "hebrew": "בְּנֵ֣י יַעֲקֹ֗ב בָּ֚אוּ עַל הַ֣חֲלָלִ֔ים וַיָּבֹ֖זּוּ הָעִ֑יר אֲשֶׁ֥ר טִמְּא֖וּ אֲחוֹתָֽם׃"
    },
    "28": {
      "sort_number": 28,
      "name": "28",
      "latin": "",
      "word_count": 0,
      "hebrew": "אֶת צֹאנָ֥ם וְאֶת בְּקָרָ֖ם וְאֶת חֲמֹרֵיהֶּ֑ם וְאֵ֧ת אֲשֶׁר בָּעִ֛יר וְאֶת אֲשֶׁ֥ר בַּשָּׂדֶ֖ה לָקָֽחוּ׃"
    },
    "29": {
      "sort_number": 29,
      "name": "29",
      "latin": "",
      "word_count": 0,
      "hebrew": "וְאֶת כָּל חֵילָ֤ם וְאֶת כָּל טַפָּם֙ וְאֶת נְשֵׁיהֶ֔ם שָׁב֖וּ וַיָּבֹ֑זּוּ וְאֵ֖ת כָּל אֲשֶׁ֥ר בַּבָּֽיִת׃"
    },
    "30": {
      "sort_number": 30,
      "name": "30",
      "latin": "",
      "word_count": 0,
      "hebrew": "וַיֹּ֨אמֶר יַעֲקֹ֜ב אֶל שִׁמְע֣וֹן וְאֶל לֵוִי֮ עֲכַרְתֶּ֣ם אֹתִי֒ לְהַבְאִישֵׁ֨נִי֙ בְּיֹשֵׁ֣ב הָאָ֔רֶץ בַּֽכְּנַעֲנִ֖י וּבַפְּרִזִּ֑י וַאֲנִי֙ מְתֵ֣י מִסְפָּ֔ר וְנֶאֶסְפ֤וּ עָלַי֙ וְהִכּ֔וּנִי וְנִשְׁמַדְתִּ֖י אֲנִ֥י וּבֵיתִֽי׃"
    },
    "31": {
      "sort_number": 31,
      "name": "31",
      "latin": "",
      "word_count": 0,
      "hebrew": "וַיֹּאמְר֑וּ הַכְזוֹנָ֕ה יַעֲשֶׂ֖ה אֶת אֲחוֹתֵֽנוּ׃"
    }
  }
}