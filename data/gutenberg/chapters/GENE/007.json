{
  "chapter_id": "GENE_007",
  "chapter_key": "7",
  "chapter_number": 7,
  "sort_number": 7,
  "name": "7",
  "book_key": "GENE",
  "testament": "Vetus_Testamentum",
  "section": "Pentateuchus",
  "verse_count": 24,
  "verses": {
    "1": {
      "sort_number": 1,
      "name": "1",
      "latin": "",
      "word_count": 0,
      "hebrew": "וַיֹּ֤אמֶר יְהוָה֙ לְנֹ֔חַ בֹּֽא אַתָּ֥ה וְכָל בֵּיתְךָ֖ אֶל הַתֵּבָ֑ה כִּֽי אֹתְךָ֥ רָאִ֛יתִי צַדִּ֥יק לְפָנַ֖י בַּדּ֥וֹר הַזֶּֽה׃"
    },
    "2": {
      "sort_number": 2,
      "name": "2",
      "latin": "",
      "word_count": 0,
      "hebrew": "מִכֹּ֣ל הַבְּהֵמָ֣ה הַטְּהוֹרָ֗ה תִּֽקַּח לְךָ֛ שִׁבְעָ֥ה שִׁבְעָ֖ה אִ֣ישׁ וְאִשְׁתּ֑וֹ וּמִן הַבְּהֵמָ֡ה אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃"
    },
    "3": {
      "sort_number": 3,
      "name": "3",
      "latin": "",
      "word_count": 0,
      "hebrew": "גַּ֣ם מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה זָכָ֣ר וּנְקֵבָ֑ה לְחַיּ֥וֹת זֶ֖רַע עַל פְּנֵ֥י כָל הָאָֽרֶץ׃"
    },
    "4": {
      "sort_number": 4,
      "name": "4",
      "latin": "",
      "word_count": 0,
      "hebrew": "כִּי֩ לְיָמִ֨ים ע֜וֹד שִׁבְעָ֗ה אָֽנֹכִי֙ מַמְטִ֣יר עַל הָאָ֔רֶץ אַרְבָּעִ֣ים י֔וֹם וְאַרְבָּעִ֖ים לָ֑יְלָה וּמָחִ֗יתִי אֶֽת כָּל הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י הָֽאֲדָמָֽה׃"
    },
    "5": {
      "sort_number": 5,
      "name": "5",
      "latin": "",
      "word_count": 0,
      "hebrew": "וַיַּ֖עַשׂ נֹ֑חַ כְּכֹ֥ל אֲשֶׁר צִוָּ֖הוּ יְהוָֽה׃"
    },
    "6": {
      "sort_number": 6,
      "name": "6",
      "latin": "",
      "word_count": 0,
      "hebrew": "וְנֹ֕חַ בֶּן שֵׁ֥שׁ מֵא֖וֹת שָׁנָ֑ה וְהַמַּבּ֣וּל הָיָ֔ה מַ֖יִם עַל הָאָֽרֶץ׃"
    },
    "7": {
      "sort_number": 7,
      "name": "7",
      "latin": "",
      "word_count": 0,
      "hebrew": "וַיָּ֣בֹא נֹ֗חַ וּ֠בָנָיו וְאִשְׁתּ֧וֹ וּנְשֵֽׁי בָנָ֛יו אִתּ֖וֹ אֶל הַתֵּבָ֑ה מִפְּנֵ֖י מֵ֥י הַמַּבּֽוּל׃"
    },
    "8": {
      "sort_number": 8,
      "name": "8",
      "latin": "",
      "word_count": 0,
      "hebrew": "מִן הַבְּהֵמָה֙ הַטְּהוֹרָ֔ה וּמִן הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן הָע֔וֹף וְכֹ֥ל אֲשֶׁר רֹמֵ֖שׂ עַל הָֽאֲדָמָֽה׃"
    },
    "9": {
      "sort_number": 9,
      "name": "9",
      "latin": "",
      "word_count": 0,
      "hebrew": "שְׁנַ֨יִם שְׁנַ֜יִם בָּ֧אוּ אֶל נֹ֛חַ אֶל הַתֵּבָ֖ה זָכָ֣ר וּנְקֵבָ֑ה כַּֽאֲשֶׁ֛ר צִוָּ֥ה אֱלֹהִ֖ים אֶת נֹֽחַ׃"
    },
    "10": {
      "sort_number": 10,
      "name": "10",
      "latin": "",
      "word_count": 0,
      "hebrew": "וַֽיְהִ֖י לְשִׁבְעַ֣ת הַיָּמִ֑ים וּמֵ֣י הַמַּבּ֔וּל הָי֖וּ עַל הָאָֽרֶץ׃"
    },
    "11": {
      "sort_number": 11,
      "name": "11",
      "latin": "",
      "word_count": 0,
      "hebrew": "בִּשְׁנַ֨ת שֵׁשׁ מֵא֤וֹת שָׁנָה֙ לְחַיֵּי נֹ֔חַ בַּחֹ֨דֶשׁ֙ הַשֵּׁנִ֔י בְּשִׁבְעָֽה עָשָׂ֥ר י֖וֹם לַחֹ֑דֶשׁ בַּיּ֣וֹם הַזֶּ֗ה נִבְקְעוּ֙ כָּֽל מַעְיְנֹת֙ תְּה֣וֹם רַבָּ֔ה וַאֲרֻבֹּ֥ת הַשָּׁמַ֖יִם נִפְתָּֽחוּ׃"
    },
    "12": {
      "sort_number": 12,
      "name": "12",
      "latin": "",
      "word_count": 0,
      "hebrew": "וַֽיְהִ֥י הַגֶּ֖שֶׁם עַל הָאָ֑רֶץ אַרְבָּעִ֣ים י֔וֹם וְאַרְבָּעִ֖ים לָֽיְלָה׃"
    },
    "13": {
      "sort_number": 13,
      "name": "13",
      "latin": "",
      "word_count": 0,
      "hebrew": "בְּעֶ֨צֶם הַיּ֤וֹם הַזֶּה֙ בָּ֣א נֹ֔חַ וְשֵׁם וְחָ֥ם וָיֶ֖פֶת בְּנֵי נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת נְשֵֽׁי בָנָ֛יו אִתָּ֖ם אֶל הַתֵּבָֽה׃"
    },
    "14": {
      "sort_number": 14,
      "name": "14",
      "latin": "",
      "word_count": 0,
      "hebrew": "הֵ֜מָּה וְכָל הַֽחַיָּ֣ה לְמִינָ֗הּ וְכָל הַבְּהֵמָה֙ לְמִינָ֔הּ וְכָל הָרֶ֛מֶשׂ הָרֹמֵ֥שׂ עַל הָאָ֖רֶץ לְמִינֵ֑הוּ וְכָל הָע֣וֹף לְמִינֵ֔הוּ כֹּ֖ל צִפּ֥וֹר כָּל כָּנָֽף׃"
    },
    "15": {
      "sort_number": 15,
      "name": "15",
      "latin": "",
      "word_count": 0,
      "hebrew": "וַיָּבֹ֥אוּ אֶל נֹ֖חַ אֶל הַתֵּבָ֑ה שְׁנַ֤יִם שְׁנַ֨יִם֙ מִכָּל הַבָּשָׂ֔ר אֲשֶׁר בּ֖וֹ ר֥וּחַ חַיִּֽים׃"
    },
    "16": {
      "sort_number": 16,
      "name": "16",
      "latin": "",
      "word_count": 0,
      "hebrew": "וְהַבָּאִ֗ים זָכָ֨ר וּנְקֵבָ֤ה מִכָּל בָּשָׂר֙ בָּ֔אוּ כַּֽאֲשֶׁ֛ר צִוָּ֥ה אֹת֖וֹ אֱלֹהִ֑ים וַיִּסְגֹּ֥ר יְהוָ֖ה בַּֽעֲדֽוֹ׃"
    },
    "17": {
      "sort_number": 17,
      "name": "17",
      "latin": "",
      "word_count": 0,
      "hebrew": "וַֽיְהִ֧י הַמַּבּ֛וּל אַרְבָּעִ֥ים י֖וֹם עַל הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת הַתֵּבָ֔ה וַתָּ֖רָם מֵעַ֥ל הָאָֽרֶץ׃"
    },
    "18": {
      "sort_number": 18,
      "name": "18",
      "latin": "",
      "word_count": 0,
      "hebrew": "וַיִּגְבְּר֥וּ הַמַּ֛יִם וַיִּרְבּ֥וּ מְאֹ֖ד עַל הָאָ֑רֶץ וַתֵּ֥לֶךְ הַתֵּבָ֖ה עַל פְּנֵ֥י הַמָּֽיִם׃"
    },
    "19": {
      "sort_number": 19,
      "name": "19",
      "latin": "",
      "word_count": 0,
      "hebrew": "וְהַמַּ֗יִם גָּֽבְר֛וּ מְאֹ֥ד מְאֹ֖ד עַל הָאָ֑רֶץ וַיְכֻסּ֗וּ כָּל הֶֽהָרִים֙ הַגְּבֹהִ֔ים אֲשֶׁר תַּ֖חַת כָּל הַשָּׁמָֽיִם׃"
    },
    "20": {
      "sort_number": 20,
      "name": "20",
      "latin": "",
      "word_count": 0,
      "hebrew": "חֲמֵ֨שׁ עֶשְׂרֵ֤ה אַמָּה֙ מִלְמַ֔עְלָה גָּבְר֖וּ הַמָּ֑יִם וַיְכֻסּ֖וּ הֶהָרִֽים׃"
    },
    "21": {
      "sort_number": 21,
      "name": "21",
      "latin": "",
      "word_count": 0,
      "hebrew": "וַיִּגְוַ֞ע כָּל בָּשָׂ֣ר הָרֹמֵ֣שׂ עַל הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל הַשֶּׁ֖רֶץ הַשֹּׁרֵ֣ץ עַל הָאָ֑רֶץ וְכֹ֖ל הָאָדָֽם׃"
    },
    "22": {
      "sort_number": 22,
      "name": "22",
      "latin": "",
      "word_count": 0,
      "hebrew": "כֹּ֡ל אֲשֶׁר֩ נִשְׁמַת ר֨וּחַ חַיִּ֜ים בְּאַפָּ֗יו מִכֹּ֛ל אֲשֶׁ֥ר בֶּחָֽרָבָ֖ה מֵֽתוּ׃"
    },
    "23": {
      "sort_number": 23,
      "name": "23",
      "latin": "",
      "word_count": 0,
      "hebrew": "וַיִּ֜מַח אֶֽת כָּל הַיְק֣וּם אֲשֶׁ֣ר עַל פְּנֵ֣י הָֽאֲדָמָ֗ה מֵאָדָ֤ם עַד בְּהֵמָה֙ עַד רֶ֨מֶשׂ֙ וְעַד ע֣וֹף הַשָּׁמַ֔יִם וַיִּמָּח֖וּ מִן הָאָ֑רֶץ וַיִשָּׁ֧אֶר אַךְ נֹ֛חַ וַֽאֲשֶׁ֥ר אִתּ֖וֹ בַּתֵּבָֽה׃"
    },
    "24": {
      "sort_number": 24,
      "name": "24",
      "latin": "",
      "word_count": 0,
      "hebrew": "וַיִּגְבְּר֥וּ הַמַּ֖יִם עַל הָאָ֑רֶץ חֲמִשִּׁ֥ים וּמְאַ֖ת יֽוֹם׃"
    }
  }
}