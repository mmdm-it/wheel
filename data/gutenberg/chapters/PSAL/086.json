{
  "chapter_id": "PSAL_086",
  "chapter_key": "86",
  "chapter_number": 86,
  "sort_number": 86,
  "name": "86",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 17,
  "verses": {
    "1": {
      "verse_number": 1,
      "sort_number": 1,
      "text": "[PSAL 86:1]",
      "word_count": 5,
      "hebrew": "תְּפִלָּ֗ה לְדָ֫וִ֥ד הַטֵּֽה יְהוָ֣ה אָזְנְךָ֣ עֲנֵ֑נִי כִּֽי עָנִ֖י וְאֶבְי֣וֹן אָֽנִי׃"
    },
    "2": {
      "verse_number": 2,
      "sort_number": 2,
      "text": "[PSAL 86:2]",
      "word_count": 5,
      "hebrew": "שָֽׁמְרָ֣ה נַפְשִׁי֮ כִּֽי חָסִ֪יד אָ֥נִי הוֹשַׁ֣ע עַ֭בְדְּךָ אַתָּ֣ה אֱלֹהַ֑י הַבּוֹטֵ֥חַ אֵלֶֽיךָ׃"
    },
    "3": {
      "verse_number": 3,
      "sort_number": 3,
      "text": "[PSAL 86:3]",
      "word_count": 5,
      "hebrew": "חָנֵּ֥נִי אֲדֹנָ֑י כִּ֥י אֵלֶ֥יךָ אֶ֝קְרָ֗א כָּל הַיּֽוֹם׃"
    },
    "4": {
      "verse_number": 4,
      "sort_number": 4,
      "text": "[PSAL 86:4]",
      "word_count": 5,
      "hebrew": "שַׂ֭מֵּחַ נֶ֣פֶשׁ עַבְדֶּ֑ךָ כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא׃"
    },
    "5": {
      "verse_number": 5,
      "sort_number": 5,
      "text": "[PSAL 86:5]",
      "word_count": 5,
      "hebrew": "כִּֽי אַתָּ֣ה אֲ֭דֹנָי ט֣וֹב וְסַלָּ֑ח וְרַב חֶ֝֗סֶד לְכָל קֹרְאֶֽיךָ׃"
    },
    "6": {
      "verse_number": 6,
      "sort_number": 6,
      "text": "[PSAL 86:6]",
      "word_count": 5,
      "hebrew": "הַאֲזִ֣ינָה יְ֭הוָה תְּפִלָּתִ֑י וְ֝הַקְשִׁ֗יבָה בְּק֣וֹל תַּחֲנוּנוֹתָֽי׃"
    },
    "7": {
      "verse_number": 7,
      "sort_number": 7,
      "text": "[PSAL 86:7]",
      "word_count": 5,
      "hebrew": "בְּי֣וֹם צָ֭רָתִ֥י אֶקְרָאֶ֗ךָּ כִּ֣י תַעֲנֵֽנִי׃"
    },
    "8": {
      "verse_number": 8,
      "sort_number": 8,
      "text": "[PSAL 86:8]",
      "word_count": 5,
      "hebrew": "אֵין כָּמ֖וֹךָ בָאֱלֹהִ֥ים אֲדֹנָ֗י וְאֵ֣ין כְּֽמַעֲשֶֽׂיךָ׃"
    },
    "9": {
      "verse_number": 9,
      "sort_number": 9,
      "text": "[PSAL 86:9]",
      "word_count": 5,
      "hebrew": "כָּל גּוֹיִ֤ם אֲשֶׁ֥ר עָשִׂ֗יתָ יָב֤וֹאוּ וְיִשְׁתַּחֲו֣וּ לְפָנֶ֣יךָ אֲדֹנָ֑י וִֽיכַבְּד֣וּ לִשְׁמֶֽךָ׃"
    },
    "10": {
      "verse_number": 10,
      "sort_number": 10,
      "text": "[PSAL 86:10]",
      "word_count": 5,
      "hebrew": "כִּֽי גָד֣וֹל אַ֭תָּה וְעֹשֵׂ֣ה נִפְלָא֑וֹת אַתָּ֖ה אֱלֹהִ֣ים לְבַדֶּֽךָ׃"
    },
    "11": {
      "verse_number": 11,
      "sort_number": 11,
      "text": "[PSAL 86:11]",
      "word_count": 5,
      "hebrew": "ה֘וֹרֵ֤נִי יְהוָ֨ה דַּרְכֶּ֗ךָ אֲהַלֵּ֥ךְ בַּאֲמִתֶּ֑ךָ יַחֵ֥ד לְ֝בָבִ֗י לְיִרְאָ֥ה שְׁמֶֽךָ׃"
    },
    "12": {
      "verse_number": 12,
      "sort_number": 12,
      "text": "[PSAL 86:12]",
      "word_count": 5,
      "hebrew": "אוֹדְךָ֤ אֲדֹנָ֣י אֱ֭לֹהַי בְּכָל לְבָבִ֑י וַאֲכַבְּדָ֖ה שִׁמְךָ֣ לְעוֹלָֽם׃"
    },
    "13": {
      "verse_number": 13,
      "sort_number": 13,
      "text": "[PSAL 86:13]",
      "word_count": 5,
      "hebrew": "כִּֽי חַ֭סְדְּךָ גָּד֣וֹל עָלָ֑י וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה׃"
    },
    "14": {
      "verse_number": 14,
      "sort_number": 14,
      "text": "[PSAL 86:14]",
      "word_count": 5,
      "hebrew": "אֱלֹהִ֤ים זֵ֘דִ֤ים קָֽמוּ עָלַ֗י וַעֲדַ֣ת עָ֭רִיצִים בִּקְשׁ֣וּ נַפְשִׁ֑י וְלֹ֖א שָׂמ֣וּךָ לְנֶגְדָּֽם׃"
    },
    "15": {
      "verse_number": 15,
      "sort_number": 15,
      "text": "[PSAL 86:15]",
      "word_count": 5,
      "hebrew": "וְאַתָּ֣ה אֲ֭דֹנָי אֵל רַח֣וּם וְחַנּ֑וּן אֶ֥רֶךְ אַ֝פַּ֗יִם וְרַב חֶ֥סֶד וֶאֱמֶֽת׃"
    },
    "16": {
      "verse_number": 16,
      "sort_number": 16,
      "text": "[PSAL 86:16]",
      "word_count": 5,
      "hebrew": "פְּנֵ֥ה אֵלַ֗י וְחָ֫נֵּ֥נִי תְּנָֽה עֻזְּךָ֥ לְעַבְדֶּ֑ךָ וְ֝הוֹשִׁ֗יעָה לְבֶן אֲמָתֶֽךָ׃"
    },
    "17": {
      "verse_number": 17,
      "sort_number": 17,
      "text": "[PSAL 86:17]",
      "word_count": 5,
      "hebrew": "עֲשֵֽׂה עִמִּ֥י א֗וֹת לְט֫וֹבָ֥ה וְיִרְא֣וּ שֹׂנְאַ֣י וְיֵבֹ֑שׁוּ כִּֽי אַתָּ֥ה יְ֝הוָ֗ה עֲזַרְתַּ֥נִי וְנִחַמְתָּֽנִי׃"
    }
  }
}