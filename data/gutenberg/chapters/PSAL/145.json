{
  "chapter_id": "PSAL_145",
  "chapter_key": "145",
  "chapter_number": 145,
  "sort_number": 145,
  "name": "145",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 21,
  "verses": {
    "1": {
      "verse_number": 1,
      "sort_number": 1,
      "text": "[PSAL 145:1]",
      "word_count": 5,
      "hebrew": "תְּהִלָּ֗ה לְדָ֫וִ֥ד אֲרוֹמִמְךָ֣ אֱלוֹהַ֣י הַמֶּ֑לֶךְ וַאֲבָרֲכָ֥ה שִׁ֝מְךָ֗ לְעוֹלָ֥ם וָעֶֽד׃"
    },
    "2": {
      "verse_number": 2,
      "sort_number": 2,
      "text": "[PSAL 145:2]",
      "word_count": 5,
      "hebrew": "בְּכָל י֥וֹם אֲבָרֲכֶ֑ךָּ וַאֲהַלְלָ֥ה שִׁ֝מְךָ֗ לְעוֹלָ֥ם וָעֶֽד׃"
    },
    "3": {
      "verse_number": 3,
      "sort_number": 3,
      "text": "[PSAL 145:3]",
      "word_count": 5,
      "hebrew": "גָּ֘ד֤וֹל יְהוָ֣ה וּמְהֻלָּ֣ל מְאֹ֑ד וְ֝לִגְדֻלָּת֗וֹ אֵ֣ין חֵֽקֶר׃"
    },
    "4": {
      "verse_number": 4,
      "sort_number": 4,
      "text": "[PSAL 145:4]",
      "word_count": 5,
      "hebrew": "דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ וּגְב֖וּרֹתֶ֣יךָ יַגִּֽידוּ׃"
    },
    "5": {
      "verse_number": 5,
      "sort_number": 5,
      "text": "[PSAL 145:5]",
      "word_count": 5,
      "hebrew": "הֲ֭דַר כְּב֣וֹד הוֹדֶ֑ךָ וְדִבְרֵ֖י נִפְלְאוֹתֶ֣יךָ אָשִֽׂיחָה׃"
    },
    "6": {
      "verse_number": 6,
      "sort_number": 6,
      "text": "[PSAL 145:6]",
      "word_count": 5,
      "hebrew": "וֶעֱז֣וּז נוֹרְאֹתֶ֣יךָ יֹאמֵ֑רוּ וגדולתיך וּגְדוּלָּתְךָ֥ אֲסַפְּרֶֽנָּה׃"
    },
    "7": {
      "verse_number": 7,
      "sort_number": 7,
      "text": "[PSAL 145:7]",
      "word_count": 5,
      "hebrew": "זֵ֣כֶר רַב טוּבְךָ֣ יַבִּ֑יעוּ וְצִדְקָתְךָ֥ יְרַנֵּֽנוּ׃"
    },
    "8": {
      "verse_number": 8,
      "sort_number": 8,
      "text": "[PSAL 145:8]",
      "word_count": 5,
      "hebrew": "חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם וּגְדָל חָֽסֶד׃"
    },
    "9": {
      "verse_number": 9,
      "sort_number": 9,
      "text": "[PSAL 145:9]",
      "word_count": 5,
      "hebrew": "טוֹב יְהוָ֥ה לַכֹּ֑ל וְ֝רַחֲמָ֗יו עַל כָּל מַעֲשָֽׂיו׃"
    },
    "10": {
      "verse_number": 10,
      "sort_number": 10,
      "text": "[PSAL 145:10]",
      "word_count": 5,
      "hebrew": "יוֹד֣וּךָ יְ֭הוָה כָּל מַעֲשֶׂ֑יךָ וַ֝חֲסִידֶ֗יךָ יְבָרֲכֽוּכָה׃"
    },
    "11": {
      "verse_number": 11,
      "sort_number": 11,
      "text": "[PSAL 145:11]",
      "word_count": 5,
      "hebrew": "כְּב֣וֹד מַלְכוּתְךָ֣ יֹאמֵ֑רוּ וּגְבוּרָתְךָ֥ יְדַבֵּֽרוּ׃"
    },
    "12": {
      "verse_number": 12,
      "sort_number": 12,
      "text": "[PSAL 145:12]",
      "word_count": 5,
      "hebrew": "לְהוֹדִ֤יעַ לִבְנֵ֣י הָ֭אָדָם גְּבוּרֹתָ֑יו וּ֝כְב֗וֹד הֲדַ֣ר מַלְכוּתֽוֹ׃"
    },
    "13": {
      "verse_number": 13,
      "sort_number": 13,
      "text": "[PSAL 145:13]",
      "word_count": 5,
      "hebrew": "מַֽלְכוּתְךָ֗ מַלְכ֥וּת כָּל עֹֽלָמִ֑ים וּ֝מֶֽמְשֶׁלְתְּךָ֗ בְּכָל דּ֥וֹר וָדֽוֹר׃"
    },
    "14": {
      "verse_number": 14,
      "sort_number": 14,
      "text": "[PSAL 145:14]",
      "word_count": 5,
      "hebrew": "סוֹמֵ֣ךְ יְ֭הוָה לְכָל הַנֹּפְלִ֑ים וְ֝זוֹקֵ֗ף לְכָל הַכְּפוּפִֽים׃"
    },
    "15": {
      "verse_number": 15,
      "sort_number": 15,
      "text": "[PSAL 145:15]",
      "word_count": 5,
      "hebrew": "עֵֽינֵי כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה נֽוֹתֵן לָהֶ֖ם אֶת אָכְלָ֣ם בְּעִתּֽוֹ׃"
    },
    "16": {
      "verse_number": 16,
      "sort_number": 16,
      "text": "[PSAL 145:16]",
      "word_count": 5,
      "hebrew": "פּוֹתֵ֥חַ אֶת יָדֶ֑ךָ וּמַשְׂבִּ֖יעַ לְכָל חַ֣י רָצֽוֹן׃"
    },
    "17": {
      "verse_number": 17,
      "sort_number": 17,
      "text": "[PSAL 145:17]",
      "word_count": 5,
      "hebrew": "צַדִּ֣יק יְ֭הוָה בְּכָל דְּרָכָ֑יו וְ֝חָסִ֗יד בְּכָל מַעֲשָֽׂיו׃"
    },
    "18": {
      "verse_number": 18,
      "sort_number": 18,
      "text": "[PSAL 145:18]",
      "word_count": 5,
      "hebrew": "קָר֣וֹב יְ֭הוָה לְכָל קֹרְאָ֑יו לְכֹ֤ל אֲשֶׁ֖ר יִקְרָאֻ֣הוּ בֶאֱמֶֽת׃"
    },
    "19": {
      "verse_number": 19,
      "sort_number": 19,
      "text": "[PSAL 145:19]",
      "word_count": 5,
      "hebrew": "רְצוֹן יְרֵאָ֥יו יַעֲשֶׂ֑ה וְֽאֶת שַׁוְעָתָ֥ם יִ֝שְׁמַ֗ע וְיוֹשִׁיעֵֽם׃"
    },
    "20": {
      "verse_number": 20,
      "sort_number": 20,
      "text": "[PSAL 145:20]",
      "word_count": 5,
      "hebrew": "שׁוֹמֵ֣ר יְ֭הוָה אֶת כָּל אֹהֲבָ֑יו וְאֵ֖ת כָּל הָרְשָׁעִ֣ים יַשְׁמִֽיד׃"
    },
    "21": {
      "verse_number": 21,
      "sort_number": 21,
      "text": "[PSAL 145:21]",
      "word_count": 5,
      "hebrew": "תְּהִלַּ֥ת יְהוָ֗ה יְֽדַבֶּ֫ר פִּ֥י וִיבָרֵ֣ךְ כָּל בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃"
    }
  }
}