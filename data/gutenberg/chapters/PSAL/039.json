{
  "chapter_id": "PSAL_039",
  "chapter_key": "39",
  "chapter_number": 39,
  "sort_number": 39,
  "name": "39",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 13,
  "verses": {
    "1": {
      "verse_number": 1,
      "sort_number": 1,
      "text": "[PSAL 39:1]",
      "word_count": 5,
      "hebrew": "לַמְנַצֵּ֥חַ לידיתון לִֽידוּת֗וּן מִזְמ֥וֹר לְדָוִֽד׃"
    },
    "2": {
      "verse_number": 2,
      "sort_number": 2,
      "text": "[PSAL 39:2]",
      "word_count": 5,
      "hebrew": "אָמַ֗רְתִּי אֶֽשְׁמְרָ֣ה דְרָכַי֮ מֵחֲט֪וֹא בִלְשׁ֫וֹנִ֥י אֶשְׁמְרָ֥ה לְפִ֥י מַחְס֑וֹם בְּעֹ֖ד רָשָׁ֣ע לְנֶגְדִּֽי׃"
    },
    "3": {
      "verse_number": 3,
      "sort_number": 3,
      "text": "[PSAL 39:3]",
      "word_count": 5,
      "hebrew": "נֶאֱלַ֣מְתִּי ד֭וּמִיָּה הֶחֱשֵׁ֣יתִי מִטּ֑וֹב וּכְאֵבִ֥י נֶעְכָּֽר׃"
    },
    "4": {
      "verse_number": 4,
      "sort_number": 4,
      "text": "[PSAL 39:4]",
      "word_count": 5,
      "hebrew": "חַם לִבִּ֨י בְּקִרְבִּ֗י בַּהֲגִיגִ֥י תִבְעַר אֵ֑שׁ דִּ֝בַּ֗רְתִּי בִּלְשֽׁוֹנִי׃"
    },
    "5": {
      "verse_number": 5,
      "sort_number": 5,
      "text": "[PSAL 39:5]",
      "word_count": 5,
      "hebrew": "הוֹדִ֘יעֵ֤נִי יְהוָ֨ה קִצִּ֗י וּמִדַּ֣ת יָמַ֣י מַה הִ֑יא אֵ֝דְעָ֗ה מֶה חָדֵ֥ל אָֽנִי׃"
    },
    "6": {
      "verse_number": 6,
      "sort_number": 6,
      "text": "[PSAL 39:6]",
      "word_count": 5,
      "hebrew": "הִנֵּ֤ה טְפָח֨וֹת נָ֘תַ֤תָּה יָמַ֗י וְחֶלְדִּ֣י כְאַ֣יִן נֶגְדֶּ֑ךָ אַ֥ךְ כָּֽל הֶ֥בֶל כָּל אָ֝דָ֗ם נִצָּ֥ב סֶֽלָה׃"
    },
    "7": {
      "verse_number": 7,
      "sort_number": 7,
      "text": "[PSAL 39:7]",
      "word_count": 5,
      "hebrew": "אַךְ בְּצֶ֤לֶם יִֽתְהַלֶּךְ אִ֗ישׁ אַךְ הֶ֥בֶל יֶהֱמָי֑וּן יִ֝צְבֹּ֗ר וְֽלֹא יֵדַ֥ע מִי אֹסְפָֽם׃"
    },
    "8": {
      "verse_number": 8,
      "sort_number": 8,
      "text": "[PSAL 39:8]",
      "word_count": 5,
      "hebrew": "וְעַתָּ֣ה מַה קִּוִּ֣יתִי אֲדֹנָ֑י תּ֝וֹחַלְתִּ֗י לְךָ֣ הִֽיא׃"
    },
    "9": {
      "verse_number": 9,
      "sort_number": 9,
      "text": "[PSAL 39:9]",
      "word_count": 5,
      "hebrew": "מִכָּל פְּשָׁעַ֥י הַצִּילֵ֑נִי חֶרְפַּ֥ת נָ֝בָ֗ל אַל תְּשִׂימֵֽנִי׃"
    },
    "10": {
      "verse_number": 10,
      "sort_number": 10,
      "text": "[PSAL 39:10]",
      "word_count": 5,
      "hebrew": "נֶ֭אֱלַמְתִּי לֹ֣א אֶפְתַּח פִּ֑י כִּ֖י אַתָּ֣ה עָשִֽׂיתָ׃"
    },
    "11": {
      "verse_number": 11,
      "sort_number": 11,
      "text": "[PSAL 39:11]",
      "word_count": 5,
      "hebrew": "הָסֵ֣ר מֵעָלַ֣י נִגְעֶ֑ךָ מִתִּגְרַ֥ת יָ֝דְךָ֗ אֲנִ֣י כָלִֽיתִי׃"
    },
    "12": {
      "verse_number": 12,
      "sort_number": 12,
      "text": "[PSAL 39:12]",
      "word_count": 5,
      "hebrew": "בְּֽתוֹכָ֘ח֤וֹת עַל עָוֺ֨ן יִסַּ֬רְתָּ אִ֗ישׁ וַתֶּ֣מֶס כָּעָ֣שׁ חֲמוּד֑וֹ אַ֤ךְ הֶ֖בֶל כָּל אָדָ֣ם סֶֽלָה׃"
    },
    "13": {
      "verse_number": 13,
      "sort_number": 13,
      "text": "[PSAL 39:13]",
      "word_count": 5,
      "hebrew": "שִֽׁמְעָ֥ה תְפִלָּתִ֨י יְהוָ֡ה וְשַׁוְעָתִ֨י הַאֲזִינָה֮ אֶֽל דִּמְעָתִ֗י אַֽל תֶּ֫חֱרַ֥שׁ כִּ֤י גֵ֣ר אָנֹכִ֣י עִמָּ֑ךְ תּ֝וֹשָׁ֗ב כְּכָל אֲבוֹתָֽי׃"
    }
  }
}