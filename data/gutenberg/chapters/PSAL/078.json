{
  "_schema_version": "2.0",
  "chapter_id": "PSAL_078",
  "book_key": "PSAL",
  "sequence": 78,
  "chapter_in": {
    "MT": 78,
    "VUL": 77,
    "LXX": 77
  },
  "testament": "Vetus_Testamentum",
  "section": "Libri_Sapientiae",
  "verses": {
    "1": {
      "seq": 1,
      "v_in": {
        "MT": 1,
        "VUL": 1,
        "LXX": 1
      },
      "text": {
        "WLC": "מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי פִֽי׃"
      }
    },
    "2": {
      "seq": 2,
      "v_in": {
        "MT": 2,
        "VUL": 2,
        "LXX": 2
      },
      "text": {
        "WLC": "אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי קֶֽדֶם׃"
      }
    },
    "3": {
      "seq": 3,
      "v_in": {
        "MT": 3,
        "VUL": 3,
        "LXX": 3
      },
      "text": {
        "WLC": "אֲשֶׁ֣ר שָׁ֭מַעְנוּ וַנֵּדָעֵ֑ם וַ֝אֲבוֹתֵ֗ינוּ סִפְּרוּ לָֽנוּ׃"
      }
    },
    "4": {
      "seq": 4,
      "v_in": {
        "MT": 4,
        "VUL": 4,
        "LXX": 4
      },
      "text": {
        "WLC": "לֹ֤א נְכַחֵ֨ד מִבְּנֵיהֶ֗ם לְד֥וֹר אַחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר עָשָֽׂה׃"
      }
    },
    "5": {
      "seq": 5,
      "v_in": {
        "MT": 5,
        "VUL": 5,
        "LXX": 5
      },
      "text": {
        "WLC": "וַיָּ֤קֶם עֵד֨וּת בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת אֲבוֹתֵ֑ינוּ לְ֝הוֹדִיעָ֗ם לִבְנֵיהֶֽם׃"
      }
    },
    "6": {
      "seq": 6,
      "v_in": {
        "MT": 6,
        "VUL": 6,
        "LXX": 6
      },
      "text": {
        "WLC": "לְמַ֤עַן יֵדְע֨וּ דּ֣וֹר אַ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃"
      }
    },
    "7": {
      "seq": 7,
      "v_in": {
        "MT": 7,
        "VUL": 7,
        "LXX": 7
      },
      "text": {
        "WLC": "וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַֽעַלְלֵי אֵ֑ל וּמִצְוֺתָ֥יו יִנְצֹֽרוּ׃"
      }
    },
    "8": {
      "seq": 8,
      "v_in": {
        "MT": 8,
        "VUL": 8,
        "LXX": 8
      },
      "text": {
        "WLC": "וְלֹ֤א יִהְי֨וּ כַּאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹא הֵכִ֣ין לִבּ֑וֹ וְלֹא נֶאֶמְנָ֖ה אֶת אֵ֣ל רוּחֽוֹ׃"
      }
    },
    "9": {
      "seq": 9,
      "v_in": {
        "MT": 9,
        "VUL": 9,
        "LXX": 9
      },
      "text": {
        "WLC": "בְּֽנֵי אֶפְרַ֗יִם נוֹשְׁקֵ֥י רוֹמֵי קָ֑שֶׁת הָ֝פְכ֗וּ בְּי֣וֹם קְרָֽב׃"
      }
    },
    "10": {
      "seq": 10,
      "v_in": {
        "MT": 10,
        "VUL": 10,
        "LXX": 10
      },
      "text": {
        "WLC": "לֹ֣א שָׁ֭מְרוּ בְּרִ֣ית אֱלֹהִ֑ים וּ֝בְתוֹרָת֗וֹ מֵאֲנ֥וּ לָלֶֽכֶת׃"
      }
    },
    "11": {
      "seq": 11,
      "v_in": {
        "MT": 11,
        "VUL": 11,
        "LXX": 11
      },
      "text": {
        "WLC": "וַיִּשְׁכְּח֥וּ עֲלִילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם׃"
      }
    },
    "12": {
      "seq": 12,
      "v_in": {
        "MT": 12,
        "VUL": 12,
        "LXX": 12
      },
      "text": {
        "WLC": "נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה צֹֽעַן׃"
      }
    },
    "13": {
      "seq": 13,
      "v_in": {
        "MT": 13,
        "VUL": 13,
        "LXX": 13
      },
      "text": {
        "WLC": "בָּ֣קַע יָ֭ם וַיַּֽעֲבִירֵ֑ם וַֽיַּצֶּב מַ֥יִם כְּמוֹ נֵֽד׃"
      }
    },
    "14": {
      "seq": 14,
      "v_in": {
        "MT": 14,
        "VUL": 14,
        "LXX": 14
      },
      "text": {
        "WLC": "וַיַּנְחֵ֣ם בֶּעָנָ֣ן יוֹמָ֑ם וְכָל הַ֝לַּ֗יְלָה בְּא֣וֹר אֵֽשׁ׃"
      }
    },
    "15": {
      "seq": 15,
      "v_in": {
        "MT": 15,
        "VUL": 15,
        "LXX": 15
      },
      "text": {
        "WLC": "יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה׃"
      }
    },
    "16": {
      "seq": 16,
      "v_in": {
        "MT": 16,
        "VUL": 16,
        "LXX": 16
      },
      "text": {
        "WLC": "וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם׃"
      }
    },
    "17": {
      "seq": 17,
      "v_in": {
        "MT": 17,
        "VUL": 17,
        "LXX": 17
      },
      "text": {
        "WLC": "וַיּוֹסִ֣יפוּ ע֭וֹד לַחֲטֹא ל֑וֹ לַֽמְר֥וֹת עֶ֝לְי֗וֹן בַּצִּיָּֽה׃"
      }
    },
    "18": {
      "seq": 18,
      "v_in": {
        "MT": 18,
        "VUL": 18,
        "LXX": 18
      },
      "text": {
        "WLC": "וַיְנַסּוּ אֵ֥ל בִּלְבָבָ֑ם לִֽשְׁאָל אֹ֥כֶל לְנַפְשָֽׁם׃"
      }
    },
    "19": {
      "seq": 19,
      "v_in": {
        "MT": 19,
        "VUL": 19,
        "LXX": 19
      },
      "text": {
        "WLC": "וַֽיְדַבְּר֗וּ בֵּֽאלֹ֫הִ֥ים אָ֭מְרוּ הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃"
      }
    },
    "20": {
      "seq": 20,
      "v_in": {
        "MT": 20,
        "VUL": 20,
        "LXX": 20
      },
      "text": {
        "WLC": "הֵ֤ן הִכָּה צ֨וּר וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם לֶ֭חֶם י֣וּכַל תֵּ֑ת אִם יָכִ֖ין שְׁאֵ֣ר לְעַמּֽוֹ׃"
      }
    },
    "21": {
      "seq": 21,
      "v_in": {
        "MT": 21,
        "VUL": 21,
        "LXX": 21
      },
      "text": {
        "WLC": "לָכֵ֤ן שָׁמַ֥ע יְהוָ֗ה וַֽיִּתְעַבָּ֥ר וְ֭אֵשׁ נִשְּׂקָ֣ה בְיַעֲקֹ֑ב וְגַם אַ֝֗ף עָלָ֥ה בְיִשְׂרָאֵֽל׃"
      }
    },
    "22": {
      "seq": 22,
      "v_in": {
        "MT": 22,
        "VUL": 22,
        "LXX": 22
      },
      "text": {
        "WLC": "כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א בָ֝טְח֗וּ בִּֽישׁוּעָתֽוֹ׃"
      }
    },
    "23": {
      "seq": 23,
      "v_in": {
        "MT": 23,
        "VUL": 23,
        "LXX": 23
      },
      "text": {
        "WLC": "וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח׃"
      }
    },
    "24": {
      "seq": 24,
      "v_in": {
        "MT": 24,
        "VUL": 24,
        "LXX": 24
      },
      "text": {
        "WLC": "וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל וּדְגַן שָׁ֝מַ֗יִם נָ֣תַן לָֽמוֹ׃"
      }
    },
    "25": {
      "seq": 25,
      "v_in": {
        "MT": 25,
        "VUL": 25,
        "LXX": 25
      },
      "text": {
        "WLC": "לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע׃"
      }
    },
    "26": {
      "seq": 26,
      "v_in": {
        "MT": 26,
        "VUL": 26,
        "LXX": 26
      },
      "text": {
        "WLC": "יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן׃"
      }
    },
    "27": {
      "seq": 27,
      "v_in": {
        "MT": 27,
        "VUL": 27,
        "LXX": 27
      },
      "text": {
        "WLC": "וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף׃"
      }
    },
    "28": {
      "seq": 28,
      "v_in": {
        "MT": 28,
        "VUL": 28,
        "LXX": 28
      },
      "text": {
        "WLC": "וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב לְמִשְׁכְּנֹתָֽיו׃"
      }
    },
    "29": {
      "seq": 29,
      "v_in": {
        "MT": 29,
        "VUL": 29,
        "LXX": 29
      },
      "text": {
        "WLC": "וַיֹּאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם׃"
      }
    },
    "30": {
      "seq": 30,
      "v_in": {
        "MT": 30,
        "VUL": 30,
        "LXX": 30
      },
      "text": {
        "WLC": "לֹא זָר֥וּ מִתַּאֲוָתָ֑ם ע֝֗וֹד אָכְלָ֥ם בְּפִיהֶֽם׃"
      }
    },
    "31": {
      "seq": 31,
      "v_in": {
        "MT": 31,
        "VUL": 31,
        "LXX": 31
      },
      "text": {
        "WLC": "וְאַ֤ף אֱלֹהִ֨ים עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃"
      }
    },
    "32": {
      "seq": 32,
      "v_in": {
        "MT": 32,
        "VUL": 32,
        "LXX": 32
      },
      "text": {
        "WLC": "בְּכָל זֹ֭את חָֽטְאוּ ע֑וֹד וְלֹֽא הֶ֝אֱמִ֗ינוּ בְּנִפְלְאוֹתָֽיו׃"
      }
    },
    "33": {
      "seq": 33,
      "v_in": {
        "MT": 33,
        "VUL": 33,
        "LXX": 33
      },
      "text": {
        "WLC": "וַיְכַל בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּהָלָֽה׃"
      }
    },
    "34": {
      "seq": 34,
      "v_in": {
        "MT": 34,
        "VUL": 34,
        "LXX": 34
      },
      "text": {
        "WLC": "אִם הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ אֵֽל׃"
      }
    },
    "35": {
      "seq": 35,
      "v_in": {
        "MT": 35,
        "VUL": 35,
        "LXX": 35
      },
      "text": {
        "WLC": "וַֽ֭יִּזְכְּרוּ כִּֽי אֱלֹהִ֣ים צוּרָ֑ם וְאֵ֥ל עֶ֝לְיוֹן גֹּאֲלָֽם׃"
      }
    },
    "36": {
      "seq": 36,
      "v_in": {
        "MT": 36,
        "VUL": 36,
        "LXX": 36
      },
      "text": {
        "WLC": "וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ לֽוֹ׃"
      }
    },
    "37": {
      "seq": 37,
      "v_in": {
        "MT": 37,
        "VUL": 37,
        "LXX": 37
      },
      "text": {
        "WLC": "וְ֭לִבָּם לֹא נָכ֣וֹן עִמּ֑וֹ וְלֹ֥א נֶ֝אֶמְנ֗וּ בִּבְרִיתֽוֹ׃"
      }
    },
    "38": {
      "seq": 38,
      "v_in": {
        "MT": 38,
        "VUL": 38,
        "LXX": 38
      },
      "text": {
        "WLC": "וְה֤וּא רַח֨וּם יְכַפֵּ֥ר עָוֺן֮ וְֽלֹא יַ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא יָ֝עִיר כָּל חֲמָתֽוֹ׃"
      }
    },
    "39": {
      "seq": 39,
      "v_in": {
        "MT": 39,
        "VUL": 39,
        "LXX": 39
      },
      "text": {
        "WLC": "וַ֭יִּזְכֹּר כִּי בָשָׂ֣ר הֵ֑מָּה ר֥וּחַ ה֝וֹלֵ֗ךְ וְלֹ֣א יָשֽׁוּב׃"
      }
    },
    "40": {
      "seq": 40,
      "v_in": {
        "MT": 40,
        "VUL": 40,
        "LXX": 40
      },
      "text": {
        "WLC": "כַּ֭מָּה יַמְר֣וּהוּ בַמִּדְבָּ֑ר יַ֝עֲצִיב֗וּהוּ בִּֽישִׁימֽוֹן׃"
      }
    },
    "41": {
      "seq": 41,
      "v_in": {
        "MT": 41,
        "VUL": 41,
        "LXX": 41
      },
      "text": {
        "WLC": "וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ יִשְׂרָאֵ֣ל הִתְווּ׃"
      }
    },
    "42": {
      "seq": 42,
      "v_in": {
        "MT": 42,
        "VUL": 42,
        "LXX": 42
      },
      "text": {
        "WLC": "לֹא זָכְר֥וּ אֶת יָד֑וֹ י֝֗וֹם אֲֽשֶׁר פָּדָ֥ם מִנִּי צָֽר׃"
      }
    },
    "43": {
      "seq": 43,
      "v_in": {
        "MT": 43,
        "VUL": 43,
        "LXX": 43
      },
      "text": {
        "WLC": "אֲשֶׁר שָׂ֣ם בְּ֭מִצְרַיִם אֹֽתוֹתָ֑יו וּ֝מוֹפְתָ֗יו בִּשְׂדֵה צֹֽעַן׃"
      }
    },
    "44": {
      "seq": 44,
      "v_in": {
        "MT": 44,
        "VUL": 44,
        "LXX": 44
      },
      "text": {
        "WLC": "וַיַּהֲפֹ֣ךְ לְ֭דָם יְאֹרֵיהֶ֑ם וְ֝נֹזְלֵיהֶ֗ם בַּל יִשְׁתָּיֽוּן׃"
      }
    },
    "45": {
      "seq": 45,
      "v_in": {
        "MT": 45,
        "VUL": 45,
        "LXX": 45
      },
      "text": {
        "WLC": "יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם וּ֝צְפַרְדֵּ֗עַ וַתַּשְׁחִיתֵֽם׃"
      }
    },
    "46": {
      "seq": 46,
      "v_in": {
        "MT": 46,
        "VUL": 46,
        "LXX": 46
      },
      "text": {
        "WLC": "וַיִּתֵּ֣ן לֶחָסִ֣יל יְבוּלָ֑ם וִֽ֝יגִיעָ֗ם לָאַרְבֶּֽה׃"
      }
    },
    "47": {
      "seq": 47,
      "v_in": {
        "MT": 47,
        "VUL": 47,
        "LXX": 47
      },
      "text": {
        "WLC": "יַהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם בַּֽחֲנָמַֽל׃"
      }
    },
    "48": {
      "seq": 48,
      "v_in": {
        "MT": 48,
        "VUL": 48,
        "LXX": 48
      },
      "text": {
        "WLC": "וַיַּסְגֵּ֣ר לַבָּרָ֣ד בְּעִירָ֑ם וּ֝מִקְנֵיהֶ֗ם לָרְשָׁפִֽים׃"
      }
    },
    "49": {
      "seq": 49,
      "v_in": {
        "MT": 49,
        "VUL": 49,
        "LXX": 49
      },
      "text": {
        "WLC": "יְשַׁלַּח בָּ֨ם חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים׃"
      }
    },
    "50": {
      "seq": 50,
      "v_in": {
        "MT": 50,
        "VUL": 50,
        "LXX": 50
      },
      "text": {
        "WLC": "יְפַלֵּ֥ס נָתִ֗יב לְאַ֫פּ֥וֹ לֹא חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃"
      }
    },
    "51": {
      "seq": 51,
      "v_in": {
        "MT": 51,
        "VUL": 51,
        "LXX": 51
      },
      "text": {
        "WLC": "וַיַּ֣ךְ כָּל בְּכ֣וֹר בְּמִצְרָ֑יִם רֵאשִׁ֥ית א֝וֹנִ֗ים בְּאָהֳלֵי חָֽם׃"
      }
    },
    "52": {
      "seq": 52,
      "v_in": {
        "MT": 52,
        "VUL": 52,
        "LXX": 52
      },
      "text": {
        "WLC": "וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃"
      }
    },
    "53": {
      "seq": 53,
      "v_in": {
        "MT": 53,
        "VUL": 53,
        "LXX": 53
      },
      "text": {
        "WLC": "וַיַּנְחֵ֣ם לָ֭בֶטַח וְלֹ֣א פָחָ֑דוּ וְאֶת א֝וֹיְבֵיהֶ֗ם כִּסָּ֥ה הַיָּֽם׃"
      }
    },
    "54": {
      "seq": 54,
      "v_in": {
        "MT": 54,
        "VUL": 54,
        "LXX": 54
      },
      "text": {
        "WLC": "וַ֭יְבִיאֵם אֶל גְּב֣וּל קָדְשׁ֑וֹ הַר זֶ֝֗ה קָנְתָ֥ה יְמִינֽוֹ׃"
      }
    },
    "55": {
      "seq": 55,
      "v_in": {
        "MT": 55,
        "VUL": 55,
        "LXX": 55
      },
      "text": {
        "WLC": "וַיְגָ֤רֶשׁ מִפְּנֵיהֶ֨ם גּוֹיִ֗ם וַֽ֭יַּפִּילֵם בְּחֶ֣בֶל נַחֲלָ֑ה וַיַּשְׁכֵּ֥ן בְּ֝אָהֳלֵיהֶ֗ם שִׁבְטֵ֥י יִשְׂרָאֵֽל׃"
      }
    },
    "56": {
      "seq": 56,
      "v_in": {
        "MT": 56,
        "VUL": 56,
        "LXX": 56
      },
      "text": {
        "WLC": "וַיְנַסּ֣וּ וַ֭יַּמְרוּ אֶת אֱלֹהִ֣ים עֶלְי֑וֹן וְ֝עֵדוֹתָ֗יו לֹ֣א שָׁמָֽרוּ׃"
      }
    },
    "57": {
      "seq": 57,
      "v_in": {
        "MT": 57,
        "VUL": 57,
        "LXX": 57
      },
      "text": {
        "WLC": "וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם נֶ֝הְפְּכ֗וּ כְּקֶ֣שֶׁת רְמִיָּֽה׃"
      }
    },
    "58": {
      "seq": 58,
      "v_in": {
        "MT": 58,
        "VUL": 58,
        "LXX": 58
      },
      "text": {
        "WLC": "וַיַּכְעִיס֥וּהוּ בְּבָמוֹתָ֑ם וּ֝בִפְסִילֵיהֶ֗ם יַקְנִיאֽוּהוּ׃"
      }
    },
    "59": {
      "seq": 59,
      "v_in": {
        "MT": 59,
        "VUL": 59,
        "LXX": 59
      },
      "text": {
        "WLC": "שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס מְ֝אֹ֗ד בְּיִשְׂרָאֵֽל׃"
      }
    },
    "60": {
      "seq": 60,
      "v_in": {
        "MT": 60,
        "VUL": 60,
        "LXX": 60
      },
      "text": {
        "WLC": "וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל שִׁכֵּ֥ן בָּאָדָֽם׃"
      }
    },
    "61": {
      "seq": 61,
      "v_in": {
        "MT": 61,
        "VUL": 61,
        "LXX": 61
      },
      "text": {
        "WLC": "וַיִּתֵּ֣ן לַשְּׁבִ֣י עֻזּ֑וֹ וְֽתִפְאַרְתּ֥וֹ בְיַד צָֽר׃"
      }
    },
    "62": {
      "seq": 62,
      "v_in": {
        "MT": 62,
        "VUL": 62,
        "LXX": 62
      },
      "text": {
        "WLC": "וַיַּסְגֵּ֣ר לַחֶ֣רֶב עַמּ֑וֹ וּ֝בְנַחֲלָת֗וֹ הִתְעַבָּֽר׃"
      }
    },
    "63": {
      "seq": 63,
      "v_in": {
        "MT": 63,
        "VUL": 63,
        "LXX": 63
      },
      "text": {
        "WLC": "בַּחוּרָ֥יו אָֽכְלָה אֵ֑שׁ וּ֝בְתוּלֹתָ֗יו לֹ֣א הוּלָּֽלוּ׃"
      }
    },
    "64": {
      "seq": 64,
      "v_in": {
        "MT": 64,
        "VUL": 64,
        "LXX": 64
      },
      "text": {
        "WLC": "כֹּ֭הֲנָיו בַּחֶ֣רֶב נָפָ֑לוּ וְ֝אַלְמְנֹתָ֗יו לֹ֣א תִבְכֶּֽינָה׃"
      }
    },
    "65": {
      "seq": 65,
      "v_in": {
        "MT": 65,
        "VUL": 65,
        "LXX": 65
      },
      "text": {
        "WLC": "וַיִּקַ֖ץ כְּיָשֵׁ֥ן אֲדֹנָ֑י כְּ֝גִבּ֗וֹר מִתְרוֹנֵ֥ן מִיָּֽיִן׃"
      }
    },
    "66": {
      "seq": 66,
      "v_in": {
        "MT": 66,
        "VUL": 66,
        "LXX": 66
      },
      "text": {
        "WLC": "וַיַּךְ צָרָ֥יו אָח֑וֹר חֶרְפַּ֥ת ע֝וֹלָ֗ם נָ֣תַן לָֽמוֹ׃"
      }
    },
    "67": {
      "seq": 67,
      "v_in": {
        "MT": 67,
        "VUL": 67,
        "LXX": 67
      },
      "text": {
        "WLC": "וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃"
      }
    },
    "68": {
      "seq": 68,
      "v_in": {
        "MT": 68,
        "VUL": 68,
        "LXX": 68
      },
      "text": {
        "WLC": "וַ֭יִּבְחַר אֶת שֵׁ֣בֶט יְהוּדָ֑ה אֶֽת הַ֥ר צִ֝יּ֗וֹן אֲשֶׁ֣ר אָהֵֽב׃"
      }
    },
    "69": {
      "seq": 69,
      "v_in": {
        "MT": 69,
        "VUL": 69,
        "LXX": 69
      },
      "text": {
        "WLC": "וַיִּ֣בֶן כְּמוֹ רָ֭מִים מִקְדָּשׁ֑וֹ כְּ֝אֶ֗רֶץ יְסָדָ֥הּ לְעוֹלָֽם׃"
      }
    },
    "70": {
      "seq": 70,
      "v_in": {
        "MT": 70,
        "VUL": 70,
        "LXX": 70
      },
      "text": {
        "WLC": "וַ֭יִּבְחַר בְּדָוִ֣ד עַבְדּ֑וֹ וַ֝יִּקָּחֵ֗הוּ מִֽמִּכְלְאֹ֥ת צֹֽאן׃"
      }
    },
    "71": {
      "seq": 71,
      "v_in": {
        "MT": 71,
        "VUL": 71,
        "LXX": 71
      },
      "text": {
        "WLC": "מֵאַחַ֥ר עָל֗וֹת הֱ֫בִיא֥וֹ לִ֭רְעוֹת בְּיַעֲקֹ֣ב עַמּ֑וֹ וּ֝בְיִשְׂרָאֵ֗ל נַחֲלָתֽוֹ׃"
      }
    },
    "72": {
      "seq": 72,
      "v_in": {
        "MT": 72,
        "VUL": 72,
        "LXX": 72
      },
      "text": {
        "WLC": "וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת כַּפָּ֣יו יַנְחֵֽם׃"
      }
    }
  }
}