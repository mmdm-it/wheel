{
  "chapter_id": "PSAL_094",
  "chapter_key": "94",
  "chapter_number": 94,
  "sort_number": 94,
  "name": "94",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[PSAL 94:1]",
      "word_count": 5,
      "hebrew": "אֵל נְקָמ֥וֹת יְהוָ֑ה אֵ֖ל נְקָמ֣וֹת הוֹפִֽיַע׃"
    },
    "2": {
      "verse_number": 2,
      "sort_number": 2,
      "text": "[PSAL 94:2]",
      "word_count": 5,
      "hebrew": "הִ֭נָּשֵׂא שֹׁפֵ֣ט הָאָ֑רֶץ הָשֵׁ֥ב גְּ֝מ֗וּל עַל גֵּאִֽים׃"
    },
    "3": {
      "verse_number": 3,
      "sort_number": 3,
      "text": "[PSAL 94:3]",
      "word_count": 5,
      "hebrew": "עַד מָתַ֖י רְשָׁעִ֥ים יְהוָ֑ה עַד מָ֝תַ֗י רְשָׁעִ֥ים יַעֲלֹֽזוּ׃"
    },
    "4": {
      "verse_number": 4,
      "sort_number": 4,
      "text": "[PSAL 94:4]",
      "word_count": 5,
      "hebrew": "יַבִּ֣יעוּ יְדַבְּר֣וּ עָתָ֑ק יִֽ֝תְאַמְּר֗וּ כָּל פֹּ֥עֲלֵי אָֽוֶן׃"
    },
    "5": {
      "verse_number": 5,
      "sort_number": 5,
      "text": "[PSAL 94:5]",
      "word_count": 5,
      "hebrew": "עַמְּךָ֣ יְהוָ֣ה יְדַכְּא֑וּ וְֽנַחֲלָתְךָ֥ יְעַנּֽוּ׃"
    },
    "6": {
      "verse_number": 6,
      "sort_number": 6,
      "text": "[PSAL 94:6]",
      "word_count": 5,
      "hebrew": "אַ֭לְמָנָה וְגֵ֣ר יַהֲרֹ֑גוּ וִֽיתוֹמִ֣ים יְרַצֵּֽחוּ׃"
    },
    "7": {
      "verse_number": 7,
      "sort_number": 7,
      "text": "[PSAL 94:7]",
      "word_count": 5,
      "hebrew": "וַ֭יֹּ֣אמְרוּ לֹ֣א יִרְאֶה יָּ֑הּ וְלֹא יָ֝בִ֗ין אֱלֹהֵ֥י יַעֲקֹֽב׃"
    },
    "8": {
      "verse_number": 8,
      "sort_number": 8,
      "text": "[PSAL 94:8]",
      "word_count": 5,
      "hebrew": "בִּ֭ינוּ בֹּעֲרִ֣ים בָּעָ֑ם וּ֝כְסִילִ֗ים מָתַ֥י תַּשְׂכִּֽילוּ׃"
    },
    "9": {
      "verse_number": 9,
      "sort_number": 9,
      "text": "[PSAL 94:9]",
      "word_count": 5,
      "hebrew": "הֲנֹ֣טַֽע אֹ֭זֶן הֲלֹ֣א יִשְׁמָ֑ע אִֽם יֹ֥צֵֽר עַ֝֗יִן הֲלֹ֣א יַבִּֽיט׃"
    },
    "10": {
      "verse_number": 10,
      "sort_number": 10,
      "text": "[PSAL 94:10]",
      "word_count": 5,
      "hebrew": "הֲיֹסֵ֣ר גּ֭וֹיִם הֲלֹ֣א יוֹכִ֑יחַ הַֽמְלַמֵּ֖ד אָדָ֣ם דָּֽעַת׃"
    },
    "11": {
      "verse_number": 11,
      "sort_number": 11,
      "text": "[PSAL 94:11]",
      "word_count": 5,
      "hebrew": "יְֽהוָ֗ה יֹ֭דֵעַ מַחְשְׁב֣וֹת אָדָ֑ם כִּי הֵ֥מָּה הָֽבֶל׃"
    },
    "12": {
      "verse_number": 12,
      "sort_number": 12,
      "text": "[PSAL 94:12]",
      "word_count": 5,
      "hebrew": "אַשְׁרֵ֤י הַגֶּ֣בֶר אֲשֶׁר תְּיַסְּרֶ֣נּוּ יָּ֑הּ וּֽמִתּוֹרָתְךָ֥ תְלַמְּדֶֽנּוּ׃"
    },
    "13": {
      "verse_number": 13,
      "sort_number": 13,
      "text": "[PSAL 94:13]",
      "word_count": 5,
      "hebrew": "לְהַשְׁקִ֣יט ל֭וֹ מִ֣ימֵי רָ֑ע עַ֤ד יִכָּרֶ֖ה לָרָשָׁ֣ע שָֽׁחַת׃"
    },
    "14": {
      "verse_number": 14,
      "sort_number": 14,
      "text": "[PSAL 94:14]",
      "word_count": 5,
      "hebrew": "כִּ֤י לֹא יִטֹּ֣שׁ יְהוָ֣ה עַמּ֑וֹ וְ֝נַחֲלָת֗וֹ לֹ֣א יַעֲזֹֽב׃"
    },
    "15": {
      "verse_number": 15,
      "sort_number": 15,
      "text": "[PSAL 94:15]",
      "word_count": 5,
      "hebrew": "כִּֽי עַד צֶ֭דֶק יָשׁ֣וּב מִשְׁפָּ֑ט וְ֝אַחֲרָ֗יו כָּל יִשְׁרֵי לֵֽב׃"
    },
    "16": {
      "verse_number": 16,
      "sort_number": 16,
      "text": "[PSAL 94:16]",
      "word_count": 5,
      "hebrew": "מִֽי יָק֣וּם לִ֭י עִם מְרֵעִ֑ים מִֽי יִתְיַצֵּ֥ב לִ֝י עִם פֹּ֥עֲלֵי אָֽוֶן׃"
    },
    "17": {
      "verse_number": 17,
      "sort_number": 17,
      "text": "[PSAL 94:17]",
      "word_count": 5,
      "hebrew": "לוּלֵ֣י יְ֭הוָה עֶזְרָ֣תָה לִּ֑י כִּמְעַ֓ט שָֽׁכְנָ֖ה דוּמָ֣ה נַפְשִֽׁי׃"
    },
    "18": {
      "verse_number": 18,
      "sort_number": 18,
      "text": "[PSAL 94:18]",
      "word_count": 5,
      "hebrew": "אִם אָ֭מַרְתִּי מָ֣טָה רַגְלִ֑י חַסְדְּךָ֥ יְ֝הוָ֗ה יִסְעָדֵֽנִי׃"
    },
    "19": {
      "verse_number": 19,
      "sort_number": 19,
      "text": "[PSAL 94:19]",
      "word_count": 5,
      "hebrew": "בְּרֹ֣ב שַׂרְעַפַּ֣י בְּקִרְבִּ֑י תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃"
    },
    "20": {
      "verse_number": 20,
      "sort_number": 20,
      "text": "[PSAL 94:20]",
      "word_count": 5,
      "hebrew": "הַֽ֭יְחָבְרְךָ כִּסֵּ֣א הַוּ֑וֹת יֹצֵ֖ר עָמָ֣ל עֲלֵי חֹֽק׃"
    },
    "21": {
      "verse_number": 21,
      "sort_number": 21,
      "text": "[PSAL 94:21]",
      "word_count": 5,
      "hebrew": "יָ֭גוֹדּוּ עַל נֶ֣פֶשׁ צַדִּ֑יק וְדָ֖ם נָקִ֣י יַרְשִֽׁיעוּ׃"
    },
    "22": {
      "verse_number": 22,
      "sort_number": 22,
      "text": "[PSAL 94:22]",
      "word_count": 5,
      "hebrew": "וַיְהִ֬י יְהוָ֣ה לִ֣י לְמִשְׂגָּ֑ב וֵ֝אלֹהַ֗י לְצ֣וּר מַחְסִֽי׃"
    },
    "23": {
      "verse_number": 23,
      "sort_number": 23,
      "text": "[PSAL 94:23]",
      "word_count": 5,
      "hebrew": "וַיָּ֤שֶׁב עֲלֵיהֶ֨ם אֶת אוֹנָ֗ם וּבְרָעָתָ֥ם יַצְמִיתֵ֑ם יַ֝צְמִיתֵ֗ם יְהוָ֥ה אֱלֹהֵֽינוּ׃"
    }
  }
}