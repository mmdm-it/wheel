{
  "chapter_id": "PSAL_088",
  "chapter_key": "88",
  "chapter_number": 88,
  "sort_number": 88,
  "name": "88",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 18,
  "verses": {
    "1": {
      "verse_number": 1,
      "sort_number": 1,
      "text": "[PSAL 88:1]",
      "word_count": 5,
      "hebrew": "שִׁ֥יר מִזְמ֗וֹר לִבְנֵ֫י קֹ֥רַח לַמְנַצֵּ֣חַ עַל מָחֲלַ֣ת לְעַנּ֑וֹת מַ֝שְׂכִּ֗יל לְהֵימָ֥ן הָאֶזְרָחִֽי׃"
    },
    "2": {
      "verse_number": 2,
      "sort_number": 2,
      "text": "[PSAL 88:2]",
      "word_count": 5,
      "hebrew": "יְ֭הוָה אֱלֹהֵ֣י יְשׁוּעָתִ֑י יוֹם צָעַ֖קְתִּי בַלַּ֣יְלָה נֶגְדֶּֽךָ׃"
    },
    "3": {
      "verse_number": 3,
      "sort_number": 3,
      "text": "[PSAL 88:3]",
      "word_count": 5,
      "hebrew": "תָּב֣וֹא לְ֭פָנֶיךָ תְּפִלָּתִ֑י הַטֵּֽה אָ֝זְנְךָ֗ לְרִנָּתִֽי׃"
    },
    "4": {
      "verse_number": 4,
      "sort_number": 4,
      "text": "[PSAL 88:4]",
      "word_count": 5,
      "hebrew": "כִּֽי שָֽׂבְעָ֣ה בְרָע֣וֹת נַפְשִׁ֑י וְחַיַּ֗י לִשְׁא֥וֹל הִגִּֽיעוּ׃"
    },
    "5": {
      "verse_number": 5,
      "sort_number": 5,
      "text": "[PSAL 88:5]",
      "word_count": 5,
      "hebrew": "נֶ֭חְשַׁבְתִּי עִם י֣וֹרְדֵי ב֑וֹר הָ֝יִ֗יתִי כְּגֶ֣בֶר אֵֽין אֱיָֽל׃"
    },
    "6": {
      "verse_number": 6,
      "sort_number": 6,
      "text": "[PSAL 88:6]",
      "word_count": 5,
      "hebrew": "בַּמֵּתִ֗ים חָ֫פְשִׁ֥י כְּמ֤וֹ חֲלָלִ֨ים שֹׁ֥כְבֵי קֶ֗בֶר אֲשֶׁ֤ר לֹ֣א זְכַרְתָּ֣ם ע֑וֹד וְ֝הֵ֗מָּה מִיָּדְךָ֥ נִגְזָֽרוּ׃"
    },
    "7": {
      "verse_number": 7,
      "sort_number": 7,
      "text": "[PSAL 88:7]",
      "word_count": 5,
      "hebrew": "שַׁ֭תַּנִי בְּב֣וֹר תַּחְתִּיּ֑וֹת בְּ֝מַחֲשַׁכִּ֗ים בִּמְצֹלֽוֹת׃"
    },
    "8": {
      "verse_number": 8,
      "sort_number": 8,
      "text": "[PSAL 88:8]",
      "word_count": 5,
      "hebrew": "עָ֭לַי סָמְכָ֣ה חֲמָתֶ֑ךָ וְכָל מִ֝שְׁבָּרֶ֗יךָ עִנִּ֥יתָ סֶּֽלָה׃"
    },
    "9": {
      "verse_number": 9,
      "sort_number": 9,
      "text": "[PSAL 88:9]",
      "word_count": 5,
      "hebrew": "הִרְחַ֥קְתָּ מְיֻדָּעַ֗י מִ֫מֶּ֥נִּי שַׁתַּ֣נִי תוֹעֵב֣וֹת לָ֑מוֹ כָּ֝לֻ֗א וְלֹ֣א אֵצֵֽא׃"
    },
    "10": {
      "verse_number": 10,
      "sort_number": 10,
      "text": "[PSAL 88:10]",
      "word_count": 5,
      "hebrew": "עֵינִ֥י דָאֲבָ֗ה מִנִּ֫י עֹ֥נִי קְרָאתִ֣יךָ יְהוָ֣ה בְּכָל י֑וֹם שִׁטַּ֖חְתִּי אֵלֶ֣יךָ כַפָּֽי׃"
    },
    "11": {
      "verse_number": 11,
      "sort_number": 11,
      "text": "[PSAL 88:11]",
      "word_count": 5,
      "hebrew": "הֲלַמֵּתִ֥ים תַּעֲשֶׂה פֶּ֑לֶא אִם רְ֝פָאִ֗ים יָק֤וּמוּ יוֹד֬וּךָ סֶּֽלָה׃"
    },
    "12": {
      "verse_number": 12,
      "sort_number": 12,
      "text": "[PSAL 88:12]",
      "word_count": 5,
      "hebrew": "הַיְסֻפַּ֣ר בַּקֶּ֣בֶר חַסְדֶּ֑ךָ אֱ֝מֽוּנָתְךָ֗ בָּאֲבַדּֽוֹן׃"
    },
    "13": {
      "verse_number": 13,
      "sort_number": 13,
      "text": "[PSAL 88:13]",
      "word_count": 5,
      "hebrew": "הֲיִוָּדַ֣ע בַּחֹ֣שֶׁךְ פִּלְאֶ֑ךָ וְ֝צִדְקָתְךָ֗ בְּאֶ֣רֶץ נְשִׁיָּֽה׃"
    },
    "14": {
      "verse_number": 14,
      "sort_number": 14,
      "text": "[PSAL 88:14]",
      "word_count": 5,
      "hebrew": "וַאֲנִ֤י אֵלֶ֣יךָ יְהוָ֣ה שִׁוַּ֑עְתִּי וּ֝בַבֹּ֗קֶר תְּֽפִלָּתִ֥י תְקַדְּמֶֽךָּ׃"
    },
    "15": {
      "verse_number": 15,
      "sort_number": 15,
      "text": "[PSAL 88:15]",
      "word_count": 5,
      "hebrew": "לָמָ֣ה יְ֭הוָה תִּזְנַ֣ח נַפְשִׁ֑י תַּסְתִּ֖יר פָּנֶ֣יךָ מִמֶּֽנִּי׃"
    },
    "16": {
      "verse_number": 16,
      "sort_number": 16,
      "text": "[PSAL 88:16]",
      "word_count": 5,
      "hebrew": "עָ֘נִ֤י אֲנִ֣י וְגֹוֵ֣עַ מִנֹּ֑עַר נָשָׂ֖אתִי אֵמֶ֣יךָ אָפֽוּנָה׃"
    },
    "17": {
      "verse_number": 17,
      "sort_number": 17,
      "text": "[PSAL 88:17]",
      "word_count": 5,
      "hebrew": "עָ֭לַי עָבְר֣וּ חֲרוֹנֶ֑יךָ בִּ֝עוּתֶ֗יךָ צִמְּתוּתֻֽנִי׃"
    },
    "18": {
      "verse_number": 18,
      "sort_number": 18,
      "text": "[PSAL 88:18]",
      "word_count": 5,
      "hebrew": "סַבּ֣וּנִי כַ֭מַּיִם כָּל הַיּ֑וֹם הִקִּ֖יפוּ עָלַ֣י יָֽחַד׃"
    }
  }
}