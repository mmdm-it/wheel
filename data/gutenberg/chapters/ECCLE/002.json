{
  "chapter_id": "ECCLE_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "ECCLE",
  "testament": "Vetus_Testamentum",
  "section": "Libri_Sapientiae",
  "verse_count": 26,
  "verses": {
    "1": {
      "verse_number": 1,
      "sort_number": 1,
      "text": "[ECCLE 2:1]",
      "word_count": 5,
      "hebrew": "אָמַ֤רְתִּֽי אֲנִי֙ בְּלִבִּ֔י לְכָה נָּ֛א אֲנַסְּכָ֛ה בְשִׂמְחָ֖ה וּרְאֵ֣ה בְט֑וֹב וְהִנֵּ֥ה גַם ה֖וּא הָֽבֶל׃"
    },
    "2": {
      "verse_number": 2,
      "sort_number": 2,
      "text": "[ECCLE 2:2]",
      "word_count": 5,
      "hebrew": "לִשְׂח֖וֹק אָמַ֣רְתִּי מְהוֹלָ֑ל וּלְשִׂמְחָ֖ה מַה זֹּ֥ה עֹשָֽׂה׃"
    },
    "3": {
      "verse_number": 3,
      "sort_number": 3,
      "text": "[ECCLE 2:3]",
      "word_count": 5,
      "hebrew": "תַּ֣רְתִּי בְלִבִּ֔י לִמְשׁ֥וֹךְ בַּיַּ֖יִן אֶת בְּשָׂרִ֑י וְלִבִּ֞י נֹהֵ֤ג בַּֽחָכְמָה֙ וְלֶאֱחֹ֣ז בְּסִכְל֔וּת עַ֣ד אֲשֶׁר אֶרְאֶ֗ה אֵי זֶ֨ה ט֜וֹב לִבְנֵ֤י הָאָדָם֙ אֲשֶׁ֤ר יַעֲשׂוּ֙ תַּ֣חַת הַשָּׁמַ֔יִם מִסְפַּ֖ר יְמֵ֥י חַיֵּיהֶֽם׃"
    },
    "4": {
      "verse_number": 4,
      "sort_number": 4,
      "text": "[ECCLE 2:4]",
      "word_count": 5,
      "hebrew": "הִגְדַּ֖לְתִּי מַעֲשָׂ֑י בָּנִ֤יתִי לִי֙ בָּתִּ֔ים נָטַ֥עְתִּי לִ֖י כְּרָמִֽים׃"
    },
    "5": {
      "verse_number": 5,
      "sort_number": 5,
      "text": "[ECCLE 2:5]",
      "word_count": 5,
      "hebrew": "עָשִׂ֣יתִי לִ֔י גַּנּ֖וֹת וּפַרְדֵּסִ֑ים וְנָטַ֥עְתִּי בָהֶ֖ם עֵ֥ץ כָּל פֶּֽרִי׃"
    },
    "6": {
      "verse_number": 6,
      "sort_number": 6,
      "text": "[ECCLE 2:6]",
      "word_count": 5,
      "hebrew": "עָשִׂ֥יתִי לִ֖י בְּרֵכ֣וֹת מָ֑יִם לְהַשְׁק֣וֹת מֵהֶ֔ם יַ֖עַר צוֹמֵ֥חַ עֵצִֽים׃"
    },
    "7": {
      "verse_number": 7,
      "sort_number": 7,
      "text": "[ECCLE 2:7]",
      "word_count": 5,
      "hebrew": "קָנִ֨יתִי֙ עֲבָדִ֣ים וּשְׁפָח֔וֹת וּבְנֵי בַ֖יִת הָ֣יָה לִ֑י גַּ֣ם מִקְנֶה֩ בָקָ֨ר וָצֹ֤אן הַרְבֵּה֙ הָ֣יָה לִ֔י מִכֹּ֛ל שֶֽׁהָי֥וּ לְפָנַ֖י בִּירוּשָׁלִָֽם׃"
    },
    "8": {
      "verse_number": 8,
      "sort_number": 8,
      "text": "[ECCLE 2:8]",
      "word_count": 5,
      "hebrew": "כָּנַ֤סְתִּי לִי֙ גַּם כֶּ֣סֶף וְזָהָ֔ב וּסְגֻלַּ֥ת מְלָכִ֖ים וְהַמְּדִינ֑וֹת עָשִׂ֨יתִי לִ֜י שָׁרִ֣ים וְשָׁר֗וֹת וְתַעֲנוּגֹ֛ת בְּנֵ֥י הָאָדָ֖ם שִׁדָּ֥ה וְשִׁדּֽוֹת׃"
    },
    "9": {
      "verse_number": 9,
      "sort_number": 9,
      "text": "[ECCLE 2:9]",
      "word_count": 5,
      "hebrew": "וְגָדַ֣לְתִּי וְהוֹסַ֔פְתִּי מִכֹּ֛ל שֶׁהָיָ֥ה לְפָנַ֖י בִּירוּשָׁלִָ֑ם אַ֥ף חָכְמָתִ֖י עָ֥מְדָה לִּֽי׃"
    },
    "10": {
      "verse_number": 10,
      "sort_number": 10,
      "text": "[ECCLE 2:10]",
      "word_count": 5,
      "hebrew": "וְכֹל֙ אֲשֶׁ֣ר שָֽׁאֲל֣וּ עֵינַ֔י לֹ֥א אָצַ֖לְתִּי מֵהֶ֑ם לֹֽא מָנַ֨עְתִּי אֶת לִבִּ֜י מִכָּל שִׂמְחָ֗ה כִּֽי לִבִּ֤י שָׂמֵ֨חַ֙ מִכָּל עֲמָלִ֔י וְזֶֽה הָיָ֥ה חֶלְקִ֖י מִכָּל עֲמָלִֽי׃"
    },
    "11": {
      "verse_number": 11,
      "sort_number": 11,
      "text": "[ECCLE 2:11]",
      "word_count": 5,
      "hebrew": "וּפָנִ֣יתִֽי אֲנִ֗י בְּכָל מַעֲשַׂי֙ שֶֽׁעָשׂ֣וּ יָדַ֔י וּבֶֽעָמָ֖ל שֶׁעָמַ֣לְתִּי לַעֲשׂ֑וֹת וְהִנֵּ֨ה הַכֹּ֥ל הֶ֨בֶל֙ וּרְע֣וּת ר֔וּחַ וְאֵ֥ין יִתְר֖וֹן תַּ֥חַת הַשָּֽׁמֶשׁ׃"
    },
    "12": {
      "verse_number": 12,
      "sort_number": 12,
      "text": "[ECCLE 2:12]",
      "word_count": 5,
      "hebrew": "וּפָנִ֤יתִֽי אֲנִי֙ לִרְא֣וֹת חָכְמָ֔ה וְהוֹלֵל֖וֹת וְסִכְל֑וּת כִּ֣י מֶ֣ה הָאָדָ֗ם שֶׁיָּבוֹא֙ אַחֲרֵ֣י הַמֶּ֔לֶךְ אֵ֥ת אֲשֶׁר כְּבָ֖ר עָשֽׂוּהוּ׃"
    },
    "13": {
      "verse_number": 13,
      "sort_number": 13,
      "text": "[ECCLE 2:13]",
      "word_count": 5,
      "hebrew": "וְרָאִ֣יתִי אָ֔נִי שֶׁיֵּ֥שׁ יִתְר֛וֹן לַֽחָכְמָ֖ה מִן הַסִּכְל֑וּת כִּֽיתְר֥וֹן הָא֖וֹר מִן הַחֹֽשֶׁךְ׃"
    },
    "14": {
      "verse_number": 14,
      "sort_number": 14,
      "text": "[ECCLE 2:14]",
      "word_count": 5,
      "hebrew": "הֶֽחָכָם֙ עֵינָ֣יו בְּרֹאשׁ֔וֹ וְהַכְּסִ֖יל בַּחֹ֣שֶׁךְ הוֹלֵ֑ךְ וְיָדַ֣עְתִּי גַם אָ֔נִי שֶׁמִּקְרֶ֥ה אֶחָ֖ד יִקְרֶ֥ה אֶת כֻּלָּֽם׃"
    },
    "15": {
      "verse_number": 15,
      "sort_number": 15,
      "text": "[ECCLE 2:15]",
      "word_count": 5,
      "hebrew": "וְאָמַ֨רְתִּֽי אֲנִ֜י בְּלִבִּ֗י כְּמִקְרֵ֤ה הַכְּסִיל֙ גַּם אֲנִ֣י יִקְרֵ֔נִי וְלָ֧מָּה חָכַ֛מְתִּי אֲנִ֖י אָ֣ז יוֹתֵ֑ר וְדִבַּ֣רְתִּי בְלִבִּ֔י שֶׁגַּם זֶ֖ה הָֽבֶל׃"
    },
    "16": {
      "verse_number": 16,
      "sort_number": 16,
      "text": "[ECCLE 2:16]",
      "word_count": 5,
      "hebrew": "כִּי֩ אֵ֨ין זִכְר֧וֹן לֶחָכָ֛ם עִֽם הַכְּסִ֖יל לְעוֹלָ֑ם בְּשֶׁכְּבָ֞ר הַיָּמִ֤ים הַבָּאִים֙ הַכֹּ֣ל נִשְׁכָּ֔ח וְאֵ֛יךְ יָמ֥וּת הֶחָכָ֖ם עִֽם הַכְּסִֽיל׃"
    },
    "17": {
      "verse_number": 17,
      "sort_number": 17,
      "text": "[ECCLE 2:17]",
      "word_count": 5,
      "hebrew": "וְשָׂנֵ֨אתִי֙ אֶת הַ֣חַיִּ֔ים כִּ֣י רַ֤ע עָלַי֙ הַֽמַּעֲשֶׂ֔ה שֶׁנַּעֲשָׂ֖ה תַּ֣חַת הַשָּׁ֑מֶשׁ כִּֽי הַכֹּ֥ל הֶ֖בֶל וּרְע֥וּת רֽוּחַ׃"
    },
    "18": {
      "verse_number": 18,
      "sort_number": 18,
      "text": "[ECCLE 2:18]",
      "word_count": 5,
      "hebrew": "וְשָׂנֵ֤אתִֽי אֲנִי֙ אֶת כָּל עֲמָלִ֔י שֶׁאֲנִ֥י עָמֵ֖ל תַּ֣חַת הַשָּׁ֑מֶשׁ שֶׁ֣אַנִּיחֶ֔נּוּ לָאָדָ֖ם שֶׁיִּהְיֶ֥ה אַחֲרָֽי׃"
    },
    "19": {
      "verse_number": 19,
      "sort_number": 19,
      "text": "[ECCLE 2:19]",
      "word_count": 5,
      "hebrew": "וּמִ֣י יוֹדֵ֗עַ הֶֽחָכָ֤ם יִהְיֶה֙ א֣וֹ סָכָ֔ל וְיִשְׁלַט֙ בְּכָל עֲמָלִ֔י שֶֽׁעָמַ֥לְתִּי וְשֶׁחָכַ֖מְתִּי תַּ֣חַת הַשָּׁ֑מֶשׁ גַּם זֶ֖ה הָֽבֶל׃"
    },
    "20": {
      "verse_number": 20,
      "sort_number": 20,
      "text": "[ECCLE 2:20]",
      "word_count": 5,
      "hebrew": "וְסַבּ֥וֹתִֽי אֲנִ֖י לְיַאֵ֣שׁ אֶת לִבִּ֑י עַ֚ל כָּל הֶ֣עָמָ֔ל שֶׁעָמַ֖לְתִּי תַּ֥חַת הַשָּֽׁמֶשׁ׃"
    },
    "21": {
      "verse_number": 21,
      "sort_number": 21,
      "text": "[ECCLE 2:21]",
      "word_count": 5,
      "hebrew": "כִּי יֵ֣שׁ אָדָ֗ם שֶׁעֲמָל֛וֹ בְּחָכְמָ֥ה וּבְדַ֖עַת וּבְכִשְׁר֑וֹן וּלְאָדָ֞ם שֶׁלֹּ֤א עָֽמַל בּוֹ֙ יִתְּנֶ֣נּוּ חֶלְק֔וֹ גַּם זֶ֥ה הֶ֖בֶל וְרָעָ֥ה רַבָּֽה׃"
    },
    "22": {
      "verse_number": 22,
      "sort_number": 22,
      "text": "[ECCLE 2:22]",
      "word_count": 5,
      "hebrew": "כִּ֠י מֶֽה הֹוֶ֤ה לָֽאָדָם֙ בְּכָל עֲמָל֔וֹ וּבְרַעְי֖וֹן לִבּ֑ו שֶׁה֥וּא עָמֵ֖ל תַּ֥חַת הַשָּֽׁמֶשׁ׃"
    },
    "23": {
      "verse_number": 23,
      "sort_number": 23,
      "text": "[ECCLE 2:23]",
      "word_count": 5,
      "hebrew": "כִּ֧י כָל יָמָ֣יו מַכְאֹבִ֗ים וָכַ֨עַס֙ עִנְיָנ֔וֹ גַּם בַּלַּ֖יְלָה לֹא שָׁכַ֣ב לִבּ֑וֹ גַּם זֶ֖ה הֶ֥בֶל הֽוּא׃"
    },
    "24": {
      "verse_number": 24,
      "sort_number": 24,
      "text": "[ECCLE 2:24]",
      "word_count": 5,
      "hebrew": "אֵֽין ט֤וֹב בָּאָדָם֙ שֶׁיֹּאכַ֣ל וְשָׁתָ֔ה וְהֶרְאָ֧ה אֶת נַפְשׁ֛וֹ ט֖וֹב בַּעֲמָל֑וֹ גַּם זֹה֙ רָאִ֣יתִי אָ֔נִי כִּ֛י מִיַּ֥ד הָאֱלֹהִ֖ים הִֽיא׃"
    },
    "25": {
      "verse_number": 25,
      "sort_number": 25,
      "text": "[ECCLE 2:25]",
      "word_count": 5,
      "hebrew": "כִּ֣י מִ֥י יֹאכַ֛ל וּמִ֥י יָח֖וּשׁ ח֥וּץ מִמֶּֽנִּי׃"
    },
    "26": {
      "verse_number": 26,
      "sort_number": 26,
      "text": "[ECCLE 2:26]",
      "word_count": 5,
      "hebrew": "כִּ֤י לְאָדָם֙ שֶׁטּ֣וֹב לְפָנָ֔יו נָתַ֛ן חָכְמָ֥ה וְדַ֖עַת וְשִׂמְחָ֑ה וְלַחוֹטֶא֩ נָתַ֨ן עִנְיָ֜ן לֶאֱס֣וֹף וְלִכְנ֗וֹס לָתֵת֙ לְטוֹב֙ לִפְנֵ֣י הָֽאֱלֹהִ֔ים גַּם זֶ֥ה הֶ֖בֶל וּרְע֥וּת רֽוּחַ׃"
    }
  }
}