{
  "chapter_id": "ECCLE_007",
  "chapter_key": "7",
  "chapter_number": 7,
  "sort_number": 7,
  "name": "7",
  "book_key": "ECCLE",
  "testament": "Vetus_Testamentum",
  "section": "Libri_Sapientiae",
  "verse_count": 29,
  "verses": {
    "1": {
      "verse_number": 1,
      "sort_number": 1,
      "text": "[ECCLE 7:1]",
      "word_count": 5,
      "hebrew": "ט֥וֹב שֵׁ֖ם מִשֶּׁ֣מֶן ט֑וֹב וְי֣וֹם הַמָּ֔וֶת מִיּ֖וֹם הִוָּלְדֽוֹ׃"
    },
    "2": {
      "verse_number": 2,
      "sort_number": 2,
      "text": "[ECCLE 7:2]",
      "word_count": 5,
      "hebrew": "ט֞וֹב לָלֶ֣כֶת אֶל בֵּֽית אֵ֗בֶל מִלֶּ֨כֶת֙ אֶל בֵּ֣ית מִשְׁתֶּ֔ה בַּאֲשֶׁ֕ר ה֖וּא ס֣וֹף כָּל הָאָדָ֑ם וְהַחַ֖י יִתֵּ֥ן אֶל לִבּֽוֹ׃"
    },
    "3": {
      "verse_number": 3,
      "sort_number": 3,
      "text": "[ECCLE 7:3]",
      "word_count": 5,
      "hebrew": "ט֥וֹב כַּ֖עַס מִשְּׂחֹ֑ק כִּֽי בְרֹ֥עַ פָּנִ֖ים יִ֥יטַב לֵֽב׃"
    },
    "4": {
      "verse_number": 4,
      "sort_number": 4,
      "text": "[ECCLE 7:4]",
      "word_count": 5,
      "hebrew": "לֵ֤ב חֲכָמִים֙ בְּבֵ֣ית אֵ֔בֶל וְלֵ֥ב כְּסִילִ֖ים בְּבֵ֥ית שִׂמְחָֽה׃"
    },
    "5": {
      "verse_number": 5,
      "sort_number": 5,
      "text": "[ECCLE 7:5]",
      "word_count": 5,
      "hebrew": "ט֕וֹב לִשְׁמֹ֖עַ גַּעֲרַ֣ת חָכָ֑ם מֵאִ֕ישׁ שֹׁמֵ֖עַ שִׁ֥יר כְּסִילִֽים׃"
    },
    "6": {
      "verse_number": 6,
      "sort_number": 6,
      "text": "[ECCLE 7:6]",
      "word_count": 5,
      "hebrew": "כִּ֣י כְק֤וֹל הַסִּירִים֙ תַּ֣חַת הַסִּ֔יר כֵּ֖ן שְׂחֹ֣ק הַכְּסִ֑יל וְגַם זֶ֖ה הָֽבֶל׃"
    },
    "7": {
      "verse_number": 7,
      "sort_number": 7,
      "text": "[ECCLE 7:7]",
      "word_count": 5,
      "hebrew": "כִּ֥י הָעֹ֖שֶׁק יְהוֹלֵ֣ל חָכָ֑ם וִֽיאַבֵּ֥ד אֶת לֵ֖ב מַתָּנָֽה׃"
    },
    "8": {
      "verse_number": 8,
      "sort_number": 8,
      "text": "[ECCLE 7:8]",
      "word_count": 5,
      "hebrew": "ט֛וֹב אַחֲרִ֥ית דָּבָ֖ר מֵֽרֵאשִׁית֑וֹ ט֥וֹב אֶֽרֶךְ ר֖וּחַ מִגְּבַהּ רֽוּחַ׃"
    },
    "9": {
      "verse_number": 9,
      "sort_number": 9,
      "text": "[ECCLE 7:9]",
      "word_count": 5,
      "hebrew": "אַל תְּבַהֵ֥ל בְּרֽוּחֲךָ֖ לִכְע֑וֹס כִּ֣י כַ֔עַס בְּחֵ֥יק כְּסִילִ֖ים יָנֽוּחַ׃"
    },
    "10": {
      "verse_number": 10,
      "sort_number": 10,
      "text": "[ECCLE 7:10]",
      "word_count": 5,
      "hebrew": "אַל תֹּאמַר֙ מֶ֣ה הָיָ֔ה שֶׁ֤הַיָּמִים֙ הָרִ֣אשֹׁנִ֔ים הָי֥וּ טוֹבִ֖ים מֵאֵ֑לֶּה כִּ֛י לֹ֥א מֵחָכְמָ֖ה שָׁאַ֥לְתָּ עַל זֶֽה׃"
    },
    "11": {
      "verse_number": 11,
      "sort_number": 11,
      "text": "[ECCLE 7:11]",
      "word_count": 5,
      "hebrew": "טוֹבָ֥ה חָכְמָ֖ה עִֽם נַחֲלָ֑ה וְיֹתֵ֖ר לְרֹאֵ֥י הַשָּֽׁמֶשׁ׃"
    },
    "12": {
      "verse_number": 12,
      "sort_number": 12,
      "text": "[ECCLE 7:12]",
      "word_count": 5,
      "hebrew": "כִּ֛י בְּצֵ֥ל הַֽחָכְמָ֖ה בְּצֵ֣ל הַכָּ֑סֶף וְיִתְר֣וֹן דַּ֔עַת הַֽחָכְמָ֖ה תְּחַיֶּ֥ה בְעָלֶֽיהָ׃"
    },
    "13": {
      "verse_number": 13,
      "sort_number": 13,
      "text": "[ECCLE 7:13]",
      "word_count": 5,
      "hebrew": "רְאֵ֖ה אֶת מַעֲשֵׂ֣ה הָאֱלֹהִ֑ים כִּ֣י מִ֤י יוּכַל֙ לְתַקֵּ֔ן אֵ֖ת אֲשֶׁ֥ר עִוְּתֽוֹ׃"
    },
    "14": {
      "verse_number": 14,
      "sort_number": 14,
      "text": "[ECCLE 7:14]",
      "word_count": 5,
      "hebrew": "בְּי֤וֹם טוֹבָה֙ הֱיֵ֣ה בְט֔וֹב וּבְי֥וֹם רָעָ֖ה רְאֵ֑ה גַּ֣ם אֶת זֶ֤ה לְעֻמַּת זֶה֙ עָשָׂ֣ה הָֽאֱלֹהִ֔ים עַל דִּבְרַ֗ת שֶׁלֹּ֨א יִמְצָ֧א הָֽאָדָ֛ם אַחֲרָ֖יו מְאֽוּמָה׃"
    },
    "15": {
      "verse_number": 15,
      "sort_number": 15,
      "text": "[ECCLE 7:15]",
      "word_count": 5,
      "hebrew": "אֶת הַכֹּ֥ל רָאִ֖יתִי בִּימֵ֣י הֶבְלִ֑י יֵ֤שׁ צַדִּיק֙ אֹבֵ֣ד בְּצִדְק֔וֹ וְיֵ֣שׁ רָשָׁ֔ע מַאֲרִ֖יךְ בְּרָעָתֽוֹ׃"
    },
    "16": {
      "verse_number": 16,
      "sort_number": 16,
      "text": "[ECCLE 7:16]",
      "word_count": 5,
      "hebrew": "אַל תְּהִ֤י צַדִּיק֙ הַרְבֵּ֔ה וְאַל תִּתְחַכַּ֖ם יוֹתֵ֑ר לָ֖מָּה תִּשּׁוֹמֵֽם׃"
    },
    "17": {
      "verse_number": 17,
      "sort_number": 17,
      "text": "[ECCLE 7:17]",
      "word_count": 5,
      "hebrew": "אַל תִּרְשַׁ֥ע הַרְבֵּ֖ה וְאַל תְּהִ֣י סָכָ֑ל לָ֥מָּה תָמ֖וּת בְּלֹ֥א עִתֶּֽךָ׃"
    },
    "18": {
      "verse_number": 18,
      "sort_number": 18,
      "text": "[ECCLE 7:18]",
      "word_count": 5,
      "hebrew": "ט֚וֹב אֲשֶׁ֣ר תֶּאֱחֹ֣ז בָּזֶ֔ה וְגַם מִזֶּ֖ה אַל תַּנַּ֣ח אֶת יָדֶ֑ךָ כִּֽי יְרֵ֥א אֱלֹהִ֖ים יֵצֵ֥א אֶת כֻּלָּֽם׃"
    },
    "19": {
      "verse_number": 19,
      "sort_number": 19,
      "text": "[ECCLE 7:19]",
      "word_count": 5,
      "hebrew": "הַֽחָכְמָ֖ה תָּעֹ֣ז לֶחָכָ֑ם מֵֽעֲשָׂרָה֙ שַׁלִּיטִ֔ים אֲשֶׁ֥ר הָי֖וּ בָּעִֽיר׃"
    },
    "20": {
      "verse_number": 20,
      "sort_number": 20,
      "text": "[ECCLE 7:20]",
      "word_count": 5,
      "hebrew": "כִּ֣י אָדָ֔ם אֵ֥ין צַדִּ֖יק בָּאָ֑רֶץ אֲשֶׁ֥ר יַעֲשֶׂה טּ֖וֹב וְלֹ֥א יֶחֱטָֽא׃"
    },
    "21": {
      "verse_number": 21,
      "sort_number": 21,
      "text": "[ECCLE 7:21]",
      "word_count": 5,
      "hebrew": "גַּ֤ם לְכָל הַדְּבָרִים֙ אֲשֶׁ֣ר יְדַבֵּ֔רוּ אַל תִּתֵּ֖ן לִבֶּ֑ךָ אֲשֶׁ֥ר לֹֽא תִשְׁמַ֥ע אֶֽת עַבְדְּךָ֖ מְקַלְלֶֽךָ׃"
    },
    "22": {
      "verse_number": 22,
      "sort_number": 22,
      "text": "[ECCLE 7:22]",
      "word_count": 5,
      "hebrew": "כִּ֛י גַּם פְּעָמִ֥ים רַבּ֖וֹת יָדַ֣ע לִבֶּ֑ךָ אֲשֶׁ֥ר גַּם את אַתָּ֖ה קִלַּ֥לְתָּ אֲחֵרִֽים׃"
    },
    "23": {
      "verse_number": 23,
      "sort_number": 23,
      "text": "[ECCLE 7:23]",
      "word_count": 5,
      "hebrew": "כָּל זֹ֖ה נִסִּ֣יתִי בַֽחָכְמָ֑ה אָמַ֣רְתִּי אֶחְכָּ֔מָה וְהִ֖יא רְחוֹקָ֥ה מִמֶּֽנִּי׃"
    },
    "24": {
      "verse_number": 24,
      "sort_number": 24,
      "text": "[ECCLE 7:24]",
      "word_count": 5,
      "hebrew": "רָח֖וֹק מַה שֶּׁהָיָ֑ה וְעָמֹ֥ק עָמֹ֖ק מִ֥י יִמְצָאֶֽנּוּ׃"
    },
    "25": {
      "verse_number": 25,
      "sort_number": 25,
      "text": "[ECCLE 7:25]",
      "word_count": 5,
      "hebrew": "סַבּ֨וֹתִֽי אֲנִ֤י וְלִבִּי֙ לָדַ֣עַת וְלָת֔וּר וּבַקֵּ֥שׁ חָכְמָ֖ה וְחֶשְׁבּ֑וֹן וְלָדַ֨עַת֙ רֶ֣שַׁע כֶּ֔סֶל וְהַסִּכְל֖וּת הוֹלֵלֽוֹת׃"
    },
    "26": {
      "verse_number": 26,
      "sort_number": 26,
      "text": "[ECCLE 7:26]",
      "word_count": 5,
      "hebrew": "וּמוֹצֶ֨א אֲנִ֜י מַ֣ר מִמָּ֗וֶת אֶת הָֽאִשָּׁה֙ אֲשֶׁר הִ֨יא מְצוֹדִ֧ים וַחֲרָמִ֛ים לִבָּ֖הּ אֲסוּרִ֣ים יָדֶ֑יהָ ט֞וֹב לִפְנֵ֤י הָאֱלֹהִים֙ יִמָּלֵ֣ט מִמֶּ֔נָּה וְחוֹטֵ֖א יִלָּ֥כֶד בָּֽהּ׃"
    },
    "27": {
      "verse_number": 27,
      "sort_number": 27,
      "text": "[ECCLE 7:27]",
      "word_count": 5,
      "hebrew": "רְאֵה֙ זֶ֣ה מָצָ֔אתִי אָמְרָ֖ה קֹהֶ֑לֶת אַחַ֥ת לְאַחַ֖ת לִמְצֹ֥א חֶשְׁבּֽוֹן׃"
    },
    "28": {
      "verse_number": 28,
      "sort_number": 28,
      "text": "[ECCLE 7:28]",
      "word_count": 5,
      "hebrew": "אֲשֶׁ֛ר עוֹד בִּקְשָׁ֥ה נַפְשִׁ֖י וְלֹ֣א מָצָ֑אתִי אָדָ֞ם אֶחָ֤ד מֵאֶ֨לֶף֙ מָצָ֔אתִי וְאִשָּׁ֥ה בְכָל אֵ֖לֶּה לֹ֥א מָצָֽאתִי׃"
    },
    "29": {
      "verse_number": 29,
      "sort_number": 29,
      "text": "[ECCLE 7:29]",
      "word_count": 5,
      "hebrew": "לְבַד֙ רְאֵה זֶ֣ה מָצָ֔אתִי אֲשֶׁ֨ר עָשָׂ֧ה הָאֱלֹהִ֛ים אֶת הָאָדָ֖ם יָשָׁ֑ר וְהֵ֥מָּה בִקְשׁ֖וּ חִשְּׁבֹנ֥וֹת רַבִּֽים׃"
    }
  }
}