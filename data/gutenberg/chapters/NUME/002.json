{
  "chapter_id": "NUME_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "NUME",
  "testament": "Vetus_Testamentum",
  "section": "Pentateuchus",
  "verse_count": 34,
  "verses": {
    "1": {
      "verse_number": 1,
      "sort_number": 1,
      "text": "[NUME 2:1]",
      "word_count": 5,
      "hebrew": "וַיְדַבֵּ֣ר יְהוָ֔ה אֶל מֹשֶׁ֥ה וְאֶֽל אַהֲרֹ֖ן לֵאמֹֽר׃"
    },
    "2": {
      "verse_number": 2,
      "sort_number": 2,
      "text": "[NUME 2:2]",
      "word_count": 5,
      "hebrew": "אִ֣ישׁ עַל דִּגְל֤וֹ בְאֹתֹת֙ לְבֵ֣ית אֲבֹתָ֔ם יַחֲנ֖וּ בְּנֵ֣י יִשְׂרָאֵ֑ל מִנֶּ֕גֶד סָבִ֥יב לְאֹֽהֶל מוֹעֵ֖ד יַחֲנֽוּ׃"
    },
    "3": {
      "verse_number": 3,
      "sort_number": 3,
      "text": "[NUME 2:3]",
      "word_count": 5,
      "hebrew": "וְהַחֹנִים֙ קֵ֣דְמָה מִזְרָ֔חָה דֶּ֛גֶל מַחֲנֵ֥ה יְהוּדָ֖ה לְצִבְאֹתָ֑ם וְנָשִׂיא֙ לִבְנֵ֣י יְהוּדָ֔ה נַחְשׁ֖וֹן בֶּן עַמִּינָדָֽב׃"
    },
    "4": {
      "verse_number": 4,
      "sort_number": 4,
      "text": "[NUME 2:4]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃"
    },
    "5": {
      "verse_number": 5,
      "sort_number": 5,
      "text": "[NUME 2:5]",
      "word_count": 5,
      "hebrew": "וְהַחֹנִ֥ים עָלָ֖יו מַטֵּ֣ה יִשָּׂשכָ֑ר וְנָשִׂיא֙ לִבְנֵ֣י יִשָּׂשכָ֔ר נְתַנְאֵ֖ל בֶּן צוּעָֽר׃"
    },
    "6": {
      "verse_number": 6,
      "sort_number": 6,
      "text": "[NUME 2:6]",
      "word_count": 5,
      "hebrew": "וּצְבָא֖וֹ וּפְקֻדָ֑יו אַרְבָּעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃"
    },
    "7": {
      "verse_number": 7,
      "sort_number": 7,
      "text": "[NUME 2:7]",
      "word_count": 5,
      "hebrew": "מַטֵּ֖ה זְבוּלֻ֑ן וְנָשִׂיא֙ לִבְנֵ֣י זְבוּלֻ֔ן אֱלִיאָ֖ב בֶּן חֵלֹֽן׃"
    },
    "8": {
      "verse_number": 8,
      "sort_number": 8,
      "text": "[NUME 2:8]",
      "word_count": 5,
      "hebrew": "וּצְבָא֖וֹ וּפְקֻדָ֑יו שִׁבְעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃"
    },
    "9": {
      "verse_number": 9,
      "sort_number": 9,
      "text": "[NUME 2:9]",
      "word_count": 5,
      "hebrew": "כָּֽל הַפְּקֻדִ֞ים לְמַחֲנֵ֣ה יְהוּדָ֗ה מְאַ֨ת אֶ֜לֶף וּשְׁמֹנִ֥ים אֶ֛לֶף וְשֵֽׁשֶׁת אֲלָפִ֥ים וְאַרְבַּע מֵא֖וֹת לְצִבְאֹתָ֑ם רִאשֹׁנָ֖ה יִסָּֽעוּ׃"
    },
    "10": {
      "verse_number": 10,
      "sort_number": 10,
      "text": "[NUME 2:10]",
      "word_count": 5,
      "hebrew": "דֶּ֣גֶל מַחֲנֵ֧ה רְאוּבֵ֛ן תֵּימָ֖נָה לְצִבְאֹתָ֑ם וְנָשִׂיא֙ לִבְנֵ֣י רְאוּבֵ֔ן אֱלִיצ֖וּר בֶּן שְׁדֵיאֽוּר׃"
    },
    "11": {
      "verse_number": 11,
      "sort_number": 11,
      "text": "[NUME 2:11]",
      "word_count": 5,
      "hebrew": "וּצְבָא֖וֹ וּפְקֻדָ֑יו שִׁשָּׁ֧ה וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃"
    },
    "12": {
      "verse_number": 12,
      "sort_number": 12,
      "text": "[NUME 2:12]",
      "word_count": 5,
      "hebrew": "וְהַחוֹנִ֥ם עָלָ֖יו מַטֵּ֣ה שִׁמְע֑וֹן וְנָשִׂיא֙ לִבְנֵ֣י שִׁמְע֔וֹן שְׁלֻמִיאֵ֖ל בֶּן צוּרִֽי שַׁדָּֽי׃"
    },
    "13": {
      "verse_number": 13,
      "sort_number": 13,
      "text": "[NUME 2:13]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם תִּשְׁעָ֧ה וַחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃"
    },
    "14": {
      "verse_number": 14,
      "sort_number": 14,
      "text": "[NUME 2:14]",
      "word_count": 5,
      "hebrew": "וְמַטֵּ֖ה גָּ֑ד וְנָשִׂיא֙ לִבְנֵ֣י גָ֔ד אֶלְיָסָ֖ף בֶּן רְעוּאֵֽל׃"
    },
    "15": {
      "verse_number": 15,
      "sort_number": 15,
      "text": "[NUME 2:15]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַחֲמִשִּֽׁים׃"
    },
    "16": {
      "verse_number": 16,
      "sort_number": 16,
      "text": "[NUME 2:16]",
      "word_count": 5,
      "hebrew": "כָּֽל הַפְּקֻדִ֞ים לְמַחֲנֵ֣ה רְאוּבֵ֗ן מְאַ֨ת אֶ֜לֶף וְאֶחָ֨ד וַחֲמִשִּׁ֥ים אֶ֛לֶף וְאַרְבַּע מֵא֥וֹת וַחֲמִשִּׁ֖ים לְצִבְאֹתָ֑ם וּשְׁנִיִּ֖ם יִסָּֽעוּ׃"
    },
    "17": {
      "verse_number": 17,
      "sort_number": 17,
      "text": "[NUME 2:17]",
      "word_count": 5,
      "hebrew": "וְנָסַ֧ע אֹֽהֶל מוֹעֵ֛ד מַחֲנֵ֥ה הַלְוִיִּ֖ם בְּת֣וֹךְ הַֽמַּחֲנֹ֑ת כַּאֲשֶׁ֤ר יַחֲנוּ֙ כֵּ֣ן יִסָּ֔עוּ אִ֥ישׁ עַל יָד֖וֹ לְדִגְלֵיהֶֽם׃"
    },
    "18": {
      "verse_number": 18,
      "sort_number": 18,
      "text": "[NUME 2:18]",
      "word_count": 5,
      "hebrew": "דֶּ֣גֶל מַחֲנֵ֥ה אֶפְרַ֛יִם לְצִבְאֹתָ֖ם יָ֑מָּה וְנָשִׂיא֙ לִבְנֵ֣י אֶפְרַ֔יִם אֱלִישָׁמָ֖ע בֶּן עַמִּיהֽוּד׃"
    },
    "19": {
      "verse_number": 19,
      "sort_number": 19,
      "text": "[NUME 2:19]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃"
    },
    "20": {
      "verse_number": 20,
      "sort_number": 20,
      "text": "[NUME 2:20]",
      "word_count": 5,
      "hebrew": "וְעָלָ֖יו מַטֵּ֣ה מְנַשֶּׁ֑ה וְנָשִׂיא֙ לִבְנֵ֣י מְנַשֶּׁ֔ה גַּמְלִיאֵ֖ל בֶּן פְּדָהצֽוּר׃"
    },
    "21": {
      "verse_number": 21,
      "sort_number": 21,
      "text": "[NUME 2:21]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃"
    },
    "22": {
      "verse_number": 22,
      "sort_number": 22,
      "text": "[NUME 2:22]",
      "word_count": 5,
      "hebrew": "וּמַטֵּ֖ה בִּנְיָמִ֑ן וְנָשִׂיא֙ לִבְנֵ֣י בִנְיָמִ֔ן אֲבִידָ֖ן בֶּן גִּדְעֹנִֽי׃"
    },
    "23": {
      "verse_number": 23,
      "sort_number": 23,
      "text": "[NUME 2:23]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃"
    },
    "24": {
      "verse_number": 24,
      "sort_number": 24,
      "text": "[NUME 2:24]",
      "word_count": 5,
      "hebrew": "כָּֽל הַפְּקֻדִ֞ים לְמַחֲנֵ֣ה אֶפְרַ֗יִם מְאַ֥ת אֶ֛לֶף וּשְׁמֹֽנַת אֲלָפִ֥ים וּמֵאָ֖ה לְצִבְאֹתָ֑ם וּשְׁלִשִׁ֖ים יִסָּֽעוּ׃"
    },
    "25": {
      "verse_number": 25,
      "sort_number": 25,
      "text": "[NUME 2:25]",
      "word_count": 5,
      "hebrew": "דֶּ֣גֶל מַחֲנֵ֥ה דָ֛ן צָפֹ֖נָה לְצִבְאֹתָ֑ם וְנָשִׂיא֙ לִבְנֵ֣י דָ֔ן אֲחִיעֶ֖זֶר בֶּן עַמִּֽישַׁדָּֽי׃"
    },
    "26": {
      "verse_number": 26,
      "sort_number": 26,
      "text": "[NUME 2:26]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃"
    },
    "27": {
      "verse_number": 27,
      "sort_number": 27,
      "text": "[NUME 2:27]",
      "word_count": 5,
      "hebrew": "וְהַחֹנִ֥ים עָלָ֖יו מַטֵּ֣ה אָשֵׁ֑ר וְנָשִׂיא֙ לִבְנֵ֣י אָשֵׁ֔ר פַּגְעִיאֵ֖ל בֶּן עָכְרָֽן׃"
    },
    "28": {
      "verse_number": 28,
      "sort_number": 28,
      "text": "[NUME 2:28]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם אֶחָ֧ד וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃"
    },
    "29": {
      "verse_number": 29,
      "sort_number": 29,
      "text": "[NUME 2:29]",
      "word_count": 5,
      "hebrew": "וּמַטֵּ֖ה נַפְתָּלִ֑י וְנָשִׂיא֙ לִבְנֵ֣י נַפְתָּלִ֔י אֲחִירַ֖ע בֶּן עֵינָֽן׃"
    },
    "30": {
      "verse_number": 30,
      "sort_number": 30,
      "text": "[NUME 2:30]",
      "word_count": 5,
      "hebrew": "וּצְבָא֖וֹ וּפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃"
    },
    "31": {
      "verse_number": 31,
      "sort_number": 31,
      "text": "[NUME 2:31]",
      "word_count": 5,
      "hebrew": "כָּל הַפְּקֻדִים֙ לְמַ֣חֲנֵה דָ֔ן מְאַ֣ת אֶ֗לֶף וְשִׁבְעָ֧ה וַחֲמִשִּׁ֛ים אֶ֖לֶף וְשֵׁ֣שׁ מֵא֑וֹת לָאַחֲרֹנָ֥ה יִסְע֖וּ לְדִגְלֵיהֶֽם׃"
    },
    "32": {
      "verse_number": 32,
      "sort_number": 32,
      "text": "[NUME 2:32]",
      "word_count": 5,
      "hebrew": "אֵ֛לֶּה פְּקוּדֵ֥י בְנֵֽי יִשְׂרָאֵ֖ל לְבֵ֣ית אֲבֹתָ֑ם כָּל פְּקוּדֵ֤י הַֽמַּחֲנֹת֙ לְצִבְאֹתָ֔ם שֵׁשׁ מֵא֥וֹת אֶ֨לֶף֙ וּשְׁלֹ֣שֶׁת אֲלָפִ֔ים וַחֲמֵ֥שׁ מֵא֖וֹת וַחֲמִשִּֽׁים׃"
    },
    "33": {
      "verse_number": 33,
      "sort_number": 33,
      "text": "[NUME 2:33]",
      "word_count": 5,
      "hebrew": "וְהַ֨לְוִיִּ֔ם לֹ֣א הָתְפָּקְד֔וּ בְּת֖וֹךְ בְּנֵ֣י יִשְׂרָאֵ֑ל כַּאֲשֶׁ֛ר צִוָּ֥ה יְהוָ֖ה אֶת מֹשֶֽׁה׃"
    },
    "34": {
      "verse_number": 34,
      "sort_number": 34,
      "text": "[NUME 2:34]",
      "word_count": 5,
      "hebrew": "וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁר צִוָּ֨ה יְהוָ֜ה אֶת מֹשֶׁ֗ה כֵּֽן חָנ֤וּ לְדִגְלֵיהֶם֙ וְכֵ֣ן נָסָ֔עוּ אִ֥ישׁ לְמִשְׁפְּחֹתָ֖יו עַל בֵּ֥ית אֲבֹתָֽיו׃"
    }
  }
}