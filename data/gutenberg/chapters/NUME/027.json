{
  "chapter_id": "NUME_027",
  "chapter_key": "27",
  "chapter_number": 27,
  "sort_number": 27,
  "name": "27",
  "book_key": "NUME",
  "testament": "Vetus_Testamentum",
  "section": "Pentateuchus",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[NUME 27:1]",
      "word_count": 5,
      "hebrew": "וַתִּקְרַ֜בְנָה בְּנ֣וֹת צְלָפְחָ֗ד בֶּן חֵ֤פֶר בֶּן גִּלְעָד֙ בֶּן מָכִ֣יר בֶּן מְנַשֶּׁ֔ה לְמִשְׁפְּחֹ֖ת מְנַשֶּׁ֣ה בֶן יוֹסֵ֑ף וְאֵ֨לֶּה֙ שְׁמ֣וֹת בְּנֹתָ֔יו מַחְלָ֣ה נֹעָ֔ה וְחָגְלָ֥ה וּמִלְכָּ֖ה וְתִרְצָֽה׃"
    },
    "2": {
      "verse_number": 2,
      "sort_number": 2,
      "text": "[NUME 27:2]",
      "word_count": 5,
      "hebrew": "וַֽתַּעֲמֹ֜דְנָה לִפְנֵ֣י מֹשֶׁ֗ה וְלִפְנֵי֙ אֶלְעָזָ֣ר הַכֹּהֵ֔ן וְלִפְנֵ֥י הַנְּשִׂיאִ֖ם וְכָל הָעֵדָ֑ה פֶּ֥תַח אֹֽהֶל מוֹעֵ֖ד לֵאמֹֽר׃"
    },
    "3": {
      "verse_number": 3,
      "sort_number": 3,
      "text": "[NUME 27:3]",
      "word_count": 5,
      "hebrew": "אָבִינוּ֮ מֵ֣ת בַּמִּדְבָּר֒ וְה֨וּא לֹא הָיָ֜ה בְּת֣וֹךְ הָעֵדָ֗ה הַנּוֹעָדִ֛ים עַל יְהוָ֖ה בַּעֲדַת קֹ֑רַח כִּֽי בְחֶטְא֣וֹ מֵ֔ת וּבָנִ֖ים לֹא הָ֥יוּ לֽוֹ׃"
    },
    "4": {
      "verse_number": 4,
      "sort_number": 4,
      "text": "[NUME 27:4]",
      "word_count": 5,
      "hebrew": "לָ֣מָּה יִגָּרַ֤ע שֵׁם אָבִ֨ינוּ֙ מִתּ֣וֹךְ מִשְׁפַּחְתּ֔וֹ כִּ֛י אֵ֥ין ל֖וֹ בֵּ֑ן תְּנָה לָּ֣נוּ אֲחֻזָּ֔ה בְּת֖וֹךְ אֲחֵ֥י אָבִֽינוּ׃"
    },
    "5": {
      "verse_number": 5,
      "sort_number": 5,
      "text": "[NUME 27:5]",
      "word_count": 5,
      "hebrew": "וַיַּקְרֵ֥ב מֹשֶׁ֛ה אֶת לִפְנֵ֥י יְהוָֽה׃"
    },
    "6": {
      "verse_number": 6,
      "sort_number": 6,
      "text": "[NUME 27:6]",
      "word_count": 5,
      "hebrew": "וַיֹּ֥אמֶר יְהוָ֖ה אֶל מֹשֶׁ֥ה לֵּאמֹֽר׃"
    },
    "7": {
      "verse_number": 7,
      "sort_number": 7,
      "text": "[NUME 27:7]",
      "word_count": 5,
      "hebrew": "כֵּ֗ן בְּנ֣וֹת צְלָפְחָד֮ דֹּבְרֹת֒ נָתֹ֨ן תִּתֵּ֤ן לָהֶם֙ אֲחֻזַּ֣ת נַחֲלָ֔ה בְּת֖וֹךְ אֲחֵ֣י אֲבִיהֶ֑ם וְהַֽעֲבַרְתָּ֛ אֶת נַחֲלַ֥ת אֲבִיהֶ֖ן לָהֶֽן׃"
    },
    "8": {
      "verse_number": 8,
      "sort_number": 8,
      "text": "[NUME 27:8]",
      "word_count": 5,
      "hebrew": "וְאֶל בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֣ישׁ כִּֽי יָמ֗וּת וּבֵן֙ אֵ֣ין ל֔וֹ וְהַֽעֲבַרְתֶּ֥ם אֶת נַחֲלָת֖וֹ לְבִתּֽוֹ׃"
    },
    "9": {
      "verse_number": 9,
      "sort_number": 9,
      "text": "[NUME 27:9]",
      "word_count": 5,
      "hebrew": "וְאִם אֵ֥ין ל֖וֹ בַּ֑ת וּנְתַתֶּ֥ם אֶת נַחֲלָת֖וֹ לְאֶחָיו׃"
    },
    "10": {
      "verse_number": 10,
      "sort_number": 10,
      "text": "[NUME 27:10]",
      "word_count": 5,
      "hebrew": "וְאִם אֵ֥ין ל֖וֹ אַחִ֑ים וּנְתַתֶּ֥ם אֶת נַחֲלָת֖וֹ לַאֲחֵ֥י אָבִֽיו׃"
    },
    "11": {
      "verse_number": 11,
      "sort_number": 11,
      "text": "[NUME 27:11]",
      "word_count": 5,
      "hebrew": "וְאִם אֵ֣ין אַחִים֮ לְאָבִיו֒ וּנְתַתֶּ֣ם אֶת נַחֲלָת֗וֹ לִשְׁאֵר֞וֹ הַקָּרֹ֥ב אֵלָ֛יו מִמִּשְׁפַּחְתּ֖וֹ וְיָרַ֣שׁ אֹתָ֑הּ וְֽהָ֨יְתָ֜ה לִבְנֵ֤י יִשְׂרָאֵל֙ לְחֻקַּ֣ת מִשְׁפָּ֔ט כַּאֲשֶׁ֛ר צִוָּ֥ה יְהוָ֖ה אֶת מֹשֶֽׁה׃"
    },
    "12": {
      "verse_number": 12,
      "sort_number": 12,
      "text": "[NUME 27:12]",
      "word_count": 5,
      "hebrew": "וַיֹּ֤אמֶר יְהוָה֙ אֶל מֹשֶׁ֔ה עֲלֵ֛ה אֶל הַ֥ר הָעֲבָרִ֖ים הַזֶּ֑ה וּרְאֵה֙ אֶת הָאָ֔רֶץ אֲשֶׁ֥ר נָתַ֖תִּי לִבְנֵ֥י יִשְׂרָאֵֽל׃"
    },
    "13": {
      "verse_number": 13,
      "sort_number": 13,
      "text": "[NUME 27:13]",
      "word_count": 5,
      "hebrew": "וְרָאִ֣יתָה אֹתָ֔הּ וְנֶאֱסַפְתָּ֥ אֶל עַמֶּ֖יךָ גַּם אָ֑תָּה כַּאֲשֶׁ֥ר נֶאֱסַ֖ף אַהֲרֹ֥ן אָחִֽיךָ׃"
    },
    "14": {
      "verse_number": 14,
      "sort_number": 14,
      "text": "[NUME 27:14]",
      "word_count": 5,
      "hebrew": "כַּאֲשֶׁר֩ מְרִיתֶ֨ם פִּ֜י בְּמִדְבַּר צִ֗ן בִּמְרִיבַת֙ הָֽעֵדָ֔ה לְהַקְדִּישֵׁ֥נִי בַמַּ֖יִם לְעֵינֵיהֶ֑ם הֵ֛ם מֵֽי מְרִיבַ֥ת קָדֵ֖שׁ מִדְבַּר צִֽן׃"
    },
    "15": {
      "verse_number": 15,
      "sort_number": 15,
      "text": "[NUME 27:15]",
      "word_count": 5,
      "hebrew": "וַיְדַבֵּ֣ר מֹשֶׁ֔ה אֶל יְהוָ֖ה לֵאמֹֽר׃"
    },
    "16": {
      "verse_number": 16,
      "sort_number": 16,
      "text": "[NUME 27:16]",
      "word_count": 5,
      "hebrew": "יִפְקֹ֣ד יְהוָ֔ה אֱלֹהֵ֥י הָרוּחֹ֖ת לְכָל בָּשָׂ֑ר אִ֖ישׁ עַל הָעֵדָֽה׃"
    },
    "17": {
      "verse_number": 17,
      "sort_number": 17,
      "text": "[NUME 27:17]",
      "word_count": 5,
      "hebrew": "אֲשֶׁר יֵצֵ֣א לִפְנֵיהֶ֗ם וַאֲשֶׁ֤ר יָבֹא֙ לִפְנֵיהֶ֔ם וַאֲשֶׁ֥ר יוֹצִיאֵ֖ם וַאֲשֶׁ֣ר יְבִיאֵ֑ם וְלֹ֤א תִהְיֶה֙ עֲדַ֣ת יְהוָ֔ה כַּצֹּ֕אן אֲשֶׁ֥ר אֵין לָהֶ֖ם רֹעֶֽה׃"
    },
    "18": {
      "verse_number": 18,
      "sort_number": 18,
      "text": "[NUME 27:18]",
      "word_count": 5,
      "hebrew": "וַיֹּ֨אמֶר יְהוָ֜ה אֶל מֹשֶׁ֗ה קַח לְךָ֙ אֶת יְהוֹשֻׁ֣עַ בִּן נ֔וּן אִ֖ישׁ אֲשֶׁר ר֣וּחַ בּ֑וֹ וְסָמַכְתָּ֥ אֶת יָדְךָ֖ עָלָֽיו׃"
    },
    "19": {
      "verse_number": 19,
      "sort_number": 19,
      "text": "[NUME 27:19]",
      "word_count": 5,
      "hebrew": "וְהַֽעֲמַדְתָּ֣ אֹת֗וֹ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל הָעֵדָ֑ה וְצִוִּיתָ֥ה אֹת֖וֹ לְעֵינֵיהֶֽם׃"
    },
    "20": {
      "verse_number": 20,
      "sort_number": 20,
      "text": "[NUME 27:20]",
      "word_count": 5,
      "hebrew": "וְנָתַתָּ֥ה מֵהֽוֹדְךָ֖ עָלָ֑יו לְמַ֣עַן יִשְׁמְע֔וּ כָּל עֲדַ֖ת בְּנֵ֥י יִשְׂרָאֵֽל׃"
    },
    "21": {
      "verse_number": 21,
      "sort_number": 21,
      "text": "[NUME 27:21]",
      "word_count": 5,
      "hebrew": "וְלִפְנֵ֨י אֶלְעָזָ֤ר הַכֹּהֵן֙ יַעֲמֹ֔ד וְשָׁ֥אַל ל֛וֹ בְּמִשְׁפַּ֥ט הָאוּרִ֖ים לִפְנֵ֣י יְהוָ֑ה עַל פִּ֨יו יֵצְא֜וּ וְעַל פִּ֣יו יָבֹ֗אוּ ה֛וּא וְכָל בְּנֵי יִשְׂרָאֵ֥ל אִתּ֖וֹ וְכָל הָעֵדָֽה׃"
    },
    "22": {
      "verse_number": 22,
      "sort_number": 22,
      "text": "[NUME 27:22]",
      "word_count": 5,
      "hebrew": "וַיַּ֣עַשׂ מֹשֶׁ֔ה כַּאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח אֶת יְהוֹשֻׁ֗עַ וַיַּֽעֲמִדֵ֨הוּ֙ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל הָעֵדָֽה׃"
    },
    "23": {
      "verse_number": 23,
      "sort_number": 23,
      "text": "[NUME 27:23]",
      "word_count": 5,
      "hebrew": "וַיִּסְמֹ֧ךְ אֶת יָדָ֛יו עָלָ֖יו וַיְצַוֵּ֑הוּ כַּאֲשֶׁ֛ר דִּבֶּ֥ר יְהוָ֖ה בְּיַד מֹשֶֽׁה׃"
    }
  }
}