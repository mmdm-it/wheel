{
  "chapter_id": "NUME_022",
  "chapter_key": "22",
  "chapter_number": 22,
  "sort_number": 22,
  "name": "22",
  "book_key": "NUME",
  "testament": "Vetus_Testamentum",
  "section": "Pentateuchus",
  "verse_count": 41,
  "verses": {
    "1": {
      "verse_number": 1,
      "sort_number": 1,
      "text": "[NUME 22:1]",
      "word_count": 5,
      "hebrew": "וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנוּ֙ בְּעַֽרְב֣וֹת מוֹאָ֔ב מֵעֵ֖בֶר לְיַרְדֵּ֥ן יְרֵחֽוֹ׃"
    },
    "2": {
      "verse_number": 2,
      "sort_number": 2,
      "text": "[NUME 22:2]",
      "word_count": 5,
      "hebrew": "וַיַּ֥רְא בָּלָ֖ק בֶּן צִפּ֑וֹר אֵ֛ת כָּל אֲשֶׁר עָשָׂ֥ה יִשְׂרָאֵ֖ל לָֽאֱמֹרִֽי׃"
    },
    "3": {
      "verse_number": 3,
      "sort_number": 3,
      "text": "[NUME 22:3]",
      "word_count": 5,
      "hebrew": "וַיָּ֨גָר מוֹאָ֜ב מִפְּנֵ֥י הָעָ֛ם מְאֹ֖ד כִּ֣י רַב ה֑וּא וַיָּ֣קָץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃"
    },
    "4": {
      "verse_number": 4,
      "sort_number": 4,
      "text": "[NUME 22:4]",
      "word_count": 5,
      "hebrew": "וַיֹּ֨אמֶר מוֹאָ֜ב אֶל זִקְנֵ֣י מִדְיָ֗ן עַתָּ֞ה יְלַחֲכ֤וּ הַקָּהָל֙ אֶת כָּל סְבִ֣יבֹתֵ֔ינוּ כִּלְחֹ֣ךְ הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן צִפּ֛וֹר מֶ֥לֶךְ לְמוֹאָ֖ב בָּעֵ֥ת הַהִֽוא׃"
    },
    "5": {
      "verse_number": 5,
      "sort_number": 5,
      "text": "[NUME 22:5]",
      "word_count": 5,
      "hebrew": "וַיִּשְׁלַ֨ח מַלְאָכִ֜ים אֶל בִּלְעָ֣ם בֶּן בְּע֗וֹר פְּ֠תוֹרָה אֲשֶׁ֧ר עַל הַנָּהָ֛ר אֶ֥רֶץ בְּנֵי עַמּ֖וֹ לִקְרֹא ל֑וֹ לֵאמֹ֗ר הִ֠נֵּה עַ֣ם יָצָ֤א מִמִּצְרַ֨יִם֙ הִנֵּ֤ה כִסָּה֙ אֶת עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃"
    },
    "6": {
      "verse_number": 6,
      "sort_number": 6,
      "text": "[NUME 22:6]",
      "word_count": 5,
      "hebrew": "וְעַתָּה֩ לְכָה נָּ֨א אָֽרָה לִּ֜י אֶת הָעָ֣ם הַזֶּ֗ה כִּֽי עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה בּ֔וֹ וַאֲגָרְשֶׁ֖נּוּ מִן הָאָ֑רֶץ כִּ֣י יָדַ֗עְתִּי אֵ֤ת אֲשֶׁר תְּבָרֵךְ֙ מְבֹרָ֔ךְ וַאֲשֶׁ֥ר תָּאֹ֖ר יוּאָֽר׃"
    },
    "7": {
      "verse_number": 7,
      "sort_number": 7,
      "text": "[NUME 22:7]",
      "word_count": 5,
      "hebrew": "וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י מִדְיָ֔ן וּקְסָמִ֖ים בְּיָדָ֑ם וַיָּבֹ֨אוּ֙ אֶל בִּלְעָ֔ם וַיְדַבְּר֥וּ אֵלָ֖יו דִּבְרֵ֥י בָלָֽק׃"
    },
    "8": {
      "verse_number": 8,
      "sort_number": 8,
      "text": "[NUME 22:8]",
      "word_count": 5,
      "hebrew": "וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה וַהֲשִׁבֹתִ֤י אֶתְכֶם֙ דָּבָ֔ר כַּאֲשֶׁ֛ר יְדַבֵּ֥ר יְהוָ֖ה אֵלָ֑י וַיֵּשְׁב֥וּ שָׂרֵֽי מוֹאָ֖ב עִם בִּלְעָֽם׃"
    },
    "9": {
      "verse_number": 9,
      "sort_number": 9,
      "text": "[NUME 22:9]",
      "word_count": 5,
      "hebrew": "וַיָּבֹ֥א אֱלֹהִ֖ים אֶל בִּלְעָ֑ם וַיֹּ֕אמֶר מִ֛י הָאֲנָשִׁ֥ים הָאֵ֖לֶּה עִמָּֽךְ׃"
    },
    "10": {
      "verse_number": 10,
      "sort_number": 10,
      "text": "[NUME 22:10]",
      "word_count": 5,
      "hebrew": "וַיֹּ֥אמֶר בִּלְעָ֖ם אֶל הָאֱלֹהִ֑ים בָּלָ֧ק בֶּן צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃"
    },
    "11": {
      "verse_number": 11,
      "sort_number": 11,
      "text": "[NUME 22:11]",
      "word_count": 5,
      "hebrew": "הִנֵּ֤ה הָעָם֙ הַיֹּצֵ֣א מִמִּצְרַ֔יִם וַיְכַ֖ס אֶת עֵ֣ין הָאָ֑רֶץ עַתָּ֗ה לְכָ֤ה קָֽבָה לִּי֙ אֹת֔וֹ אוּלַ֥י אוּכַ֛ל לְהִלָּ֥חֶם בּ֖וֹ וְגֵרַשְׁתִּֽיו׃"
    },
    "12": {
      "verse_number": 12,
      "sort_number": 12,
      "text": "[NUME 22:12]",
      "word_count": 5,
      "hebrew": "וַיֹּ֤אמֶר אֱלֹהִים֙ אֶל בִּלְעָ֔ם לֹ֥א תֵלֵ֖ךְ עִמָּהֶ֑ם לֹ֤א תָאֹר֙ אֶת הָעָ֔ם כִּ֥י בָר֖וּךְ הֽוּא׃"
    },
    "13": {
      "verse_number": 13,
      "sort_number": 13,
      "text": "[NUME 22:13]",
      "word_count": 5,
      "hebrew": "וַיָּ֤קָם בִּלְעָם֙ בַּבֹּ֔קֶר וַיֹּ֨אמֶר֙ אֶל שָׂרֵ֣י בָלָ֔ק לְכ֖וּ אֶֽל אַרְצְכֶ֑ם כִּ֚י מֵאֵ֣ן יְהוָ֔ה לְתִתִּ֖י לַהֲלֹ֥ךְ עִמָּכֶֽם׃"
    },
    "14": {
      "verse_number": 14,
      "sort_number": 14,
      "text": "[NUME 22:14]",
      "word_count": 5,
      "hebrew": "וַיָּק֨וּמוּ֙ שָׂרֵ֣י מוֹאָ֔ב וַיָּבֹ֖אוּ אֶל בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃"
    },
    "15": {
      "verse_number": 15,
      "sort_number": 15,
      "text": "[NUME 22:15]",
      "word_count": 5,
      "hebrew": "וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים רַבִּ֥ים וְנִכְבָּדִ֖ים מֵאֵֽלֶּה׃"
    },
    "16": {
      "verse_number": 16,
      "sort_number": 16,
      "text": "[NUME 22:16]",
      "word_count": 5,
      "hebrew": "וַיָּבֹ֖אוּ אֶל בִּלְעָ֑ם וַיֹּ֣אמְרוּ ל֗וֹ כֹּ֤ה אָמַר֙ בָּלָ֣ק בֶּן צִפּ֔וֹר אַל נָ֥א תִמָּנַ֖ע מֵהֲלֹ֥ךְ אֵלָֽי׃"
    },
    "17": {
      "verse_number": 17,
      "sort_number": 17,
      "text": "[NUME 22:17]",
      "word_count": 5,
      "hebrew": "כִּֽי כַבֵּ֤ד אֲכַבֶּדְךָ֙ מְאֹ֔ד וְכֹ֛ל אֲשֶׁר תֹּאמַ֥ר אֵלַ֖י אֶֽעֱשֶׂ֑ה וּלְכָה נָּא֙ קָֽבָה לִּ֔י אֵ֖ת הָעָ֥ם הַזֶּֽה׃"
    },
    "18": {
      "verse_number": 18,
      "sort_number": 18,
      "text": "[NUME 22:18]",
      "word_count": 5,
      "hebrew": "וַיַּ֣עַן בִּלְעָ֗ם וַיֹּ֨אמֶר֙ אֶל עַבְדֵ֣י בָלָ֔ק אִם יִתֶּן לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א אוּכַ֗ל לַעֲבֹר֙ אֶת פִּי֙ יְהוָ֣ה אֱלֹהָ֔י לַעֲשׂ֥וֹת קְטַנָּ֖ה א֥וֹ גְדוֹלָֽה׃"
    },
    "19": {
      "verse_number": 19,
      "sort_number": 19,
      "text": "[NUME 22:19]",
      "word_count": 5,
      "hebrew": "וְעַתָּ֗ה שְׁב֨וּ נָ֥א בָזֶ֛ה גַּם אַתֶּ֖ם הַלָּ֑יְלָה וְאֵ֣דְעָ֔ה מַה יֹּסֵ֥ף יְהוָ֖ה דַּבֵּ֥ר עִמִּֽי׃"
    },
    "20": {
      "verse_number": 20,
      "sort_number": 20,
      "text": "[NUME 22:20]",
      "word_count": 5,
      "hebrew": "וַיָּבֹ֨א אֱלֹהִ֥ים אֶל בִּלְעָם֮ לַיְלָה֒ וַיֹּ֣אמֶר ל֗וֹ אִם לִקְרֹ֤א לְךָ֙ בָּ֣אוּ הָאֲנָשִׁ֔ים ק֖וּם לֵ֣ךְ אִתָּ֑ם וְאַ֗ךְ אֶת הַדָּבָ֛ר אֲשֶׁר אֲדַבֵּ֥ר אֵלֶ֖יךָ אֹת֥וֹ תַעֲשֶֽׂה׃"
    },
    "21": {
      "verse_number": 21,
      "sort_number": 21,
      "text": "[NUME 22:21]",
      "word_count": 5,
      "hebrew": "וַיָּ֤קָם בִּלְעָם֙ בַּבֹּ֔קֶר וַֽיַּחֲבֹ֖שׁ אֶת אֲתֹנ֑וֹ וַיֵּ֖לֶךְ עִם שָׂרֵ֥י מוֹאָֽב׃"
    },
    "22": {
      "verse_number": 22,
      "sort_number": 22,
      "text": "[NUME 22:22]",
      "word_count": 5,
      "hebrew": "וַיִּֽחַר אַ֣ף אֱלֹהִים֮ כִּֽי הוֹלֵ֣ךְ הוּא֒ וַיִּתְיַצֵּ֞ב מַלְאַ֧ךְ יְהוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙ רֹכֵ֣ב עַל אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃"
    },
    "23": {
      "verse_number": 23,
      "sort_number": 23,
      "text": "[NUME 22:23]",
      "word_count": 5,
      "hebrew": "וַתֵּ֣רֶא הָאָתוֹן֩ אֶת מַלְאַ֨ךְ יְהוָ֜ה נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙ מִן הַדֶּ֔רֶךְ וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת הָ֣אָת֔וֹן לְהַטֹּתָ֖הּ הַדָּֽרֶךְ׃"
    },
    "24": {
      "verse_number": 24,
      "sort_number": 24,
      "text": "[NUME 22:24]",
      "word_count": 5,
      "hebrew": "וַֽיַּעֲמֹד֙ מַלְאַ֣ךְ יְהוָ֔ה בְּמִשְׁע֖וֹל הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃"
    },
    "25": {
      "verse_number": 25,
      "sort_number": 25,
      "text": "[NUME 22:25]",
      "word_count": 5,
      "hebrew": "וַתֵּ֨רֶא הָאָת֜וֹן אֶת מַלְאַ֣ךְ יְהוָ֗ה וַתִּלָּחֵץ֙ אֶל הַקִּ֔יר וַתִּלְחַ֛ץ אֶת רֶ֥גֶל בִּלְעָ֖ם אֶל הַקִּ֑יר וַיֹּ֖סֶף לְהַכֹּתָֽהּ׃"
    },
    "26": {
      "verse_number": 26,
      "sort_number": 26,
      "text": "[NUME 22:26]",
      "word_count": 5,
      "hebrew": "וַיּ֥וֹסֶף מַלְאַךְ יְהוָ֖ה עֲב֑וֹר וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין דֶּ֥רֶךְ לִנְט֖וֹת יָמִ֥ין וּשְׂמֹֽאול׃"
    },
    "27": {
      "verse_number": 27,
      "sort_number": 27,
      "text": "[NUME 22:27]",
      "word_count": 5,
      "hebrew": "וַתֵּ֤רֶא הָֽאָתוֹן֙ אֶת מַלְאַ֣ךְ יְהוָ֔ה וַתִּרְבַּ֖ץ תַּ֣חַת בִּלְעָ֑ם וַיִּֽחַר אַ֣ף בִּלְעָ֔ם וַיַּ֥ךְ אֶת הָאָת֖וֹן בַּמַּקֵּֽל׃"
    },
    "28": {
      "verse_number": 28,
      "sort_number": 28,
      "text": "[NUME 22:28]",
      "word_count": 5,
      "hebrew": "וַיִּפְתַּ֥ח יְהוָ֖ה אֶת פִּ֣י הָאָת֑וֹן וַתֹּ֤אמֶר לְבִלְעָם֙ מֶה עָשִׂ֣יתִֽי לְךָ֔ כִּ֣י הִכִּיתַ֔נִי זֶ֖ה שָׁלֹ֥שׁ רְגָלִֽים׃"
    },
    "29": {
      "verse_number": 29,
      "sort_number": 29,
      "text": "[NUME 22:29]",
      "word_count": 5,
      "hebrew": "וַיֹּ֤אמֶר בִּלְעָם֙ לָֽאָת֔וֹן כִּ֥י הִתְעַלַּ֖לְתְּ בִּ֑י ל֤וּ יֶשׁ חֶ֨רֶב֙ בְּיָדִ֔י כִּ֥י עַתָּ֖ה הֲרַגְתִּֽיךְ׃"
    },
    "30": {
      "verse_number": 30,
      "sort_number": 30,
      "text": "[NUME 22:30]",
      "word_count": 5,
      "hebrew": "וַתֹּ֨אמֶר הָאָת֜וֹן אֶל בִּלְעָ֗ם הֲלוֹא֩ אָנֹכִ֨י אֲתֹֽנְךָ֜ אֲשֶׁר רָכַ֣בְתָּ עָלַ֗י מֵעֽוֹדְךָ֙ עַד הַיּ֣וֹם הַזֶּ֔ה הַֽהַסְכֵּ֣ן הִסְכַּ֔נְתִּי לַעֲשׂ֥וֹת לְךָ֖ כֹּ֑ה וַיֹּ֖אמֶר לֹֽא׃"
    },
    "31": {
      "verse_number": 31,
      "sort_number": 31,
      "text": "[NUME 22:31]",
      "word_count": 5,
      "hebrew": "וַיְגַ֣ל יְהוָה֮ אֶת עֵינֵ֣י בִלְעָם֒ וַיַּ֞רְא אֶת מַלְאַ֤ךְ יְהוָה֙ נִצָּ֣ב בַּדֶּ֔רֶךְ וְחַרְבּ֥וֹ שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃"
    },
    "32": {
      "verse_number": 32,
      "sort_number": 32,
      "text": "[NUME 22:32]",
      "word_count": 5,
      "hebrew": "וַיֹּ֤אמֶר אֵלָיו֙ מַלְאַ֣ךְ יְהוָ֔ה עַל מָ֗ה הִכִּ֨יתָ֙ אֶת אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָנֹכִי֙ יָצָ֣אתִי לְשָׂטָ֔ן כִּֽי יָרַ֥ט הַדֶּ֖רֶךְ לְנֶגְדִּֽי׃"
    },
    "33": {
      "verse_number": 33,
      "sort_number": 33,
      "text": "[NUME 22:33]",
      "word_count": 5,
      "hebrew": "וַתִּרְאַ֨נִי֙ הָֽאָת֔וֹן וַתֵּ֣ט לְפָנַ֔י זֶ֖ה שָׁלֹ֣שׁ רְגָלִ֑ים אוּלַי֙ נָטְתָ֣ה מִפָּנַ֔י כִּ֥י עַתָּ֛ה גַּם אֹתְכָ֥ה הָרַ֖גְתִּי וְאוֹתָ֥הּ הֶחֱיֵֽיתִי׃"
    },
    "34": {
      "verse_number": 34,
      "sort_number": 34,
      "text": "[NUME 22:34]",
      "word_count": 5,
      "hebrew": "וַיֹּ֨אמֶר בִּלְעָ֜ם אֶל מַלְאַ֤ךְ יְהוָה֙ חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י בַּדָּ֑רֶךְ וְעַתָּ֛ה אִם רַ֥ע בְּעֵינֶ֖יךָ אָשׁ֥וּבָה לִּֽי׃"
    },
    "35": {
      "verse_number": 35,
      "sort_number": 35,
      "text": "[NUME 22:35]",
      "word_count": 5,
      "hebrew": "וַיֹּאמֶר֩ מַלְאַ֨ךְ יְהוָ֜ה אֶל בִּלְעָ֗ם לֵ֚ךְ עִם הָ֣אֲנָשִׁ֔ים וְאֶ֗פֶס אֶת הַדָּבָ֛ר אֲשֶׁר אֲדַבֵּ֥ר אֵלֶ֖יךָ אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם שָׂרֵ֥י בָלָֽק׃"
    },
    "36": {
      "verse_number": 36,
      "sort_number": 36,
      "text": "[NUME 22:36]",
      "word_count": 5,
      "hebrew": "וַיִּשְׁמַ֥ע בָּלָ֖ק כִּ֣י בָ֣א בִלְעָ֑ם וַיֵּצֵ֨א לִקְרָאת֜וֹ אֶל עִ֣יר מוֹאָ֗ב אֲשֶׁר֙ עַל גְּב֣וּל אַרְנֹ֔ן אֲשֶׁ֖ר בִּקְצֵ֥ה הַגְּבֽוּל׃"
    },
    "37": {
      "verse_number": 37,
      "sort_number": 37,
      "text": "[NUME 22:37]",
      "word_count": 5,
      "hebrew": "וַיֹּ֨אמֶר בָּלָ֜ק אֶל בִּלְעָ֗ם הֲלֹא֩ שָׁלֹ֨חַ שָׁלַ֤חְתִּי אֵלֶ֨יךָ֙ לִקְרֹא לָ֔ךְ לָ֥מָּה לֹא הָלַ֖כְתָּ אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃"
    },
    "38": {
      "verse_number": 38,
      "sort_number": 38,
      "text": "[NUME 22:38]",
      "word_count": 5,
      "hebrew": "וַיֹּ֨אמֶר בִּלְעָ֜ם אֶל בָּלָ֗ק הִֽנֵּה בָ֨אתִי֙ אֵלֶ֔יךָ עַתָּ֕ה הֲיָכ֥וֹל אוּכַ֖ל דַּבֵּ֣ר מְא֑וּמָה הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃"
    },
    "39": {
      "verse_number": 39,
      "sort_number": 39,
      "text": "[NUME 22:39]",
      "word_count": 5,
      "hebrew": "וַיֵּ֥לֶךְ בִּלְעָ֖ם עִם בָּלָ֑ק וַיָּבֹ֖אוּ קִרְיַ֥ת חֻצֽוֹת׃"
    },
    "40": {
      "verse_number": 40,
      "sort_number": 40,
      "text": "[NUME 22:40]",
      "word_count": 5,
      "hebrew": "וַיִּזְבַּ֥ח בָּלָ֖ק בָּקָ֣ר וָצֹ֑אן וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃"
    },
    "41": {
      "verse_number": 41,
      "sort_number": 41,
      "text": "[NUME 22:41]",
      "word_count": 5,
      "hebrew": "וַיְהִ֣י בַבֹּ֔קֶר וַיִּקַּ֤ח בָּלָק֙ אֶת בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה הָעָֽם׃"
    }
  }
}