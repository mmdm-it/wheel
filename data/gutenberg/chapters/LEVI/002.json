{
  "chapter_id": "LEVI_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "LEVI",
  "testament": "Vetus_Testamentum",
  "section": "Pentateuchus",
  "verse_count": 16,
  "verses": {
    "1": {
      "verse_number": 1,
      "sort_number": 1,
      "text": "[LEVI 2:1]",
      "word_count": 5,
      "hebrew": "וְנֶ֗פֶשׁ כִּֽי תַקְרִ֞יב קָרְבַּ֤ן מִנְחָה֙ לַֽיהוָ֔ה סֹ֖לֶת יִהְיֶ֣ה קָרְבָּנ֑וֹ וְיָצַ֤ק עָלֶ֨יהָ֙ שֶׁ֔מֶן וְנָתַ֥ן עָלֶ֖יהָ לְבֹנָֽה׃"
    },
    "2": {
      "verse_number": 2,
      "sort_number": 2,
      "text": "[LEVI 2:2]",
      "word_count": 5,
      "hebrew": "וֶֽהֱבִיאָ֗הּ אֶל בְּנֵ֣י אַהֲרֹן֮ הַכֹּהֲנִים֒ וְקָמַ֨ץ מִשָּׁ֜ם מְלֹ֣א קֻמְצ֗וֹ מִסָּלְתָּהּ֙ וּמִשַּׁמְנָ֔הּ עַ֖ל כָּל לְבֹנָתָ֑הּ וְהִקְטִ֨יר הַכֹּהֵ֜ן אֶת אַזְכָּרָתָהּ֙ הַמִּזְבֵּ֔חָה אִשֵּׁ֛ה רֵ֥יחַ נִיחֹ֖חַ לַיהוָֽה׃"
    },
    "3": {
      "verse_number": 3,
      "sort_number": 3,
      "text": "[LEVI 2:3]",
      "word_count": 5,
      "hebrew": "וְהַנּוֹתֶ֨רֶת֙ מִן הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃"
    },
    "4": {
      "verse_number": 4,
      "sort_number": 4,
      "text": "[LEVI 2:4]",
      "word_count": 5,
      "hebrew": "וְכִ֥י תַקְרִ֛ב קָרְבַּ֥ן מִנְחָ֖ה מַאֲפֵ֣ה תַנּ֑וּר סֹ֣לֶת חַלּ֤וֹת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֥ים בַּשָּֽׁמֶן׃"
    },
    "5": {
      "verse_number": 5,
      "sort_number": 5,
      "text": "[LEVI 2:5]",
      "word_count": 5,
      "hebrew": "וְאִם מִנְחָ֥ה עַל הַֽמַּחֲבַ֖ת קָרְבָּנֶ֑ךָ סֹ֛לֶת בְּלוּלָ֥ה בַשֶּׁ֖מֶן מַצָּ֥ה תִהְיֶֽה׃"
    },
    "6": {
      "verse_number": 6,
      "sort_number": 6,
      "text": "[LEVI 2:6]",
      "word_count": 5,
      "hebrew": "פָּת֤וֹת אֹתָהּ֙ פִּתִּ֔ים וְיָצַקְתָּ֥ עָלֶ֖יהָ שָׁ֑מֶן מִנְחָ֖ה הִֽוא׃"
    },
    "7": {
      "verse_number": 7,
      "sort_number": 7,
      "text": "[LEVI 2:7]",
      "word_count": 5,
      "hebrew": "וְאִם מִנְחַ֥ת מַרְחֶ֖שֶׁת קָרְבָּנֶ֑ךָ סֹ֥לֶת בַּשֶּׁ֖מֶן תֵּעָשֶֽׂה׃"
    },
    "8": {
      "verse_number": 8,
      "sort_number": 8,
      "text": "[LEVI 2:8]",
      "word_count": 5,
      "hebrew": "וְהֵבֵאתָ֣ אֶת הַמִּנְחָ֗ה אֲשֶׁ֧ר יֵעָשֶׂ֛ה מֵאֵ֖לֶּה לַיהוָ֑ה וְהִקְרִיבָהּ֙ אֶל הַכֹּהֵ֔ן וְהִגִּישָׁ֖הּ אֶל הַמִּזְבֵּֽחַ׃"
    },
    "9": {
      "verse_number": 9,
      "sort_number": 9,
      "text": "[LEVI 2:9]",
      "word_count": 5,
      "hebrew": "וְהֵרִ֨ים הַכֹּהֵ֤ן מִן הַמִּנְחָה֙ אֶת אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה אִשֵּׁ֛ה רֵ֥יחַ נִיחֹ֖חַ לַיהוָֽה׃"
    },
    "10": {
      "verse_number": 10,
      "sort_number": 10,
      "text": "[LEVI 2:10]",
      "word_count": 5,
      "hebrew": "וְהַנּוֹתֶ֨רֶת֙ מִן הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃"
    },
    "11": {
      "verse_number": 11,
      "sort_number": 11,
      "text": "[LEVI 2:11]",
      "word_count": 5,
      "hebrew": "כָּל הַמִּנְחָ֗ה אֲשֶׁ֤ר תַּקְרִ֨יבוּ֙ לַיהוָ֔ה לֹ֥א תֵעָשֶׂ֖ה חָמֵ֑ץ כִּ֤י כָל שְׂאֹר֙ וְכָל דְּבַ֔שׁ לֹֽא תַקְטִ֧ירוּ מִמֶּ֛נּוּ אִשֶּׁ֖ה לַֽיהוָֽה׃"
    },
    "12": {
      "verse_number": 12,
      "sort_number": 12,
      "text": "[LEVI 2:12]",
      "word_count": 5,
      "hebrew": "קָרְבַּ֥ן רֵאשִׁ֛ית תַּקְרִ֥יבוּ אֹתָ֖ם לַיהוָ֑ה וְאֶל הַמִּזְבֵּ֥חַ לֹא יַעֲל֖וּ לְרֵ֥יחַ נִיחֹֽחַ׃"
    },
    "13": {
      "verse_number": 13,
      "sort_number": 13,
      "text": "[LEVI 2:13]",
      "word_count": 5,
      "hebrew": "וְכָל קָרְבַּ֣ן מִנְחָתְךָ֮ בַּמֶּ֣לַח תִּמְלָח֒ וְלֹ֣א תַשְׁבִּ֗ית מֶ֚לַח בְּרִ֣ית אֱלֹהֶ֔יךָ מֵעַ֖ל מִנְחָתֶ֑ךָ עַ֥ל כָּל קָרְבָּנְךָ֖ תַּקְרִ֥יב מֶֽלַח׃"
    },
    "14": {
      "verse_number": 14,
      "sort_number": 14,
      "text": "[LEVI 2:14]",
      "word_count": 5,
      "hebrew": "וְאִם תַּקְרִ֛יב מִנְחַ֥ת בִּכּוּרִ֖ים לַיהוָ֑ה אָבִ֞יב קָל֤וּי בָּאֵשׁ֙ גֶּ֣רֶשׂ כַּרְמֶ֔ל תַּקְרִ֕יב אֵ֖ת מִנְחַ֥ת בִּכּוּרֶֽיךָ׃"
    },
    "15": {
      "verse_number": 15,
      "sort_number": 15,
      "text": "[LEVI 2:15]",
      "word_count": 5,
      "hebrew": "וְנָתַתָּ֤ עָלֶ֨יהָ֙ שֶׁ֔מֶן וְשַׂמְתָּ֥ עָלֶ֖יהָ לְבֹנָ֑ה מִנְחָ֖ה הִֽוא׃"
    },
    "16": {
      "verse_number": 16,
      "sort_number": 16,
      "text": "[LEVI 2:16]",
      "word_count": 5,
      "hebrew": "וְהִקְטִ֨יר הַכֹּהֵ֜ן אֶת אַזְכָּרָתָ֗הּ מִגִּרְשָׂהּ֙ וּמִשַּׁמְנָ֔הּ עַ֖ל כָּל לְבֹנָתָ֑הּ אִשֶּׁ֖ה לַיהוָֽה׃"
    }
  }
}