{
  "_schema_version": "2.0",
  "chapter_id": "LEVI_009",
  "book_key": "LEVI",
  "sequence": 9,
  "chapter_in": {
    "MT": 9,
    "VUL": 9,
    "LXX": 9
  },
  "testament": "Vetus_Testamentum",
  "section": "Pentateuchus",
  "verses": {
    "1": {
      "seq": 1,
      "v_in": {
        "MT": 1,
        "VUL": 1,
        "LXX": 1
      },
      "text": {
        "WLC": "וַיְהִי֙ בַּיּ֣וֹם הַשְּׁמִינִ֔י קָרָ֣א מֹשֶׁ֔ה לְאַהֲרֹ֖ן וּלְבָנָ֑יו וּלְזִקְנֵ֖י יִשְׂרָאֵֽל׃"
      }
    },
    "2": {
      "seq": 2,
      "v_in": {
        "MT": 2,
        "VUL": 2,
        "LXX": 2
      },
      "text": {
        "WLC": "וַיֹּ֣אמֶר אֶֽל אַהֲרֹ֗ן קַח לְ֠ךָ עֵ֣גֶל בֶּן בָּקָ֧ר לְחַטָּ֛את וְאַ֥יִל לְעֹלָ֖ה תְּמִימִ֑ם וְהַקְרֵ֖ב לִפְנֵ֥י יְהוָֽה׃"
      }
    },
    "3": {
      "seq": 3,
      "v_in": {
        "MT": 3,
        "VUL": 3,
        "LXX": 3
      },
      "text": {
        "WLC": "וְאֶל בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר קְח֤וּ שְׂעִיר עִזִּים֙ לְחַטָּ֔את וְעֵ֨גֶל וָכֶ֧בֶשׂ בְּנֵי שָׁנָ֛ה תְּמִימִ֖ם לְעֹלָֽה׃"
      }
    },
    "4": {
      "seq": 4,
      "v_in": {
        "MT": 4,
        "VUL": 4,
        "LXX": 4
      },
      "text": {
        "WLC": "וְשׁ֨וֹר וָאַ֜יִל לִשְׁלָמִ֗ים לִזְבֹּ֨חַ֙ לִפְנֵ֣י יְהוָ֔ה וּמִנְחָ֖ה בְּלוּלָ֣ה בַשָּׁ֑מֶן כִּ֣י הַיּ֔וֹם יְהוָ֖ה נִרְאָ֥ה אֲלֵיכֶֽם׃"
      }
    },
    "5": {
      "seq": 5,
      "v_in": {
        "MT": 5,
        "VUL": 5,
        "LXX": 5
      },
      "text": {
        "WLC": "וַיִּקְח֗וּ אֵ֚ת אֲשֶׁ֣ר צִוָּ֣ה מֹשֶׁ֔ה אֶל פְּנֵ֖י אֹ֣הֶל מוֹעֵ֑ד וַֽיִּקְרְבוּ֙ כָּל הָ֣עֵדָ֔ה וַיַּֽעַמְד֖וּ לִפְנֵ֥י יְהוָֽה׃"
      }
    },
    "6": {
      "seq": 6,
      "v_in": {
        "MT": 6,
        "VUL": 6,
        "LXX": 6
      },
      "text": {
        "WLC": "וַיֹּ֣אמֶר מֹשֶׁ֔ה זֶ֧ה הַדָּבָ֛ר אֲשֶׁר צִוָּ֥ה יְהוָ֖ה תַּעֲשׂ֑וּ וְיֵרָ֥א אֲלֵיכֶ֖ם כְּב֥וֹד יְהוָֽה׃"
      }
    },
    "7": {
      "seq": 7,
      "v_in": {
        "MT": 7,
        "VUL": 7,
        "LXX": 7
      },
      "text": {
        "WLC": "וַיֹּ֨אמֶר מֹשֶׁ֜ה אֶֽל אַהֲרֹ֗ן קְרַ֤ב אֶל הַמִּזְבֵּ֨חַ֙ וַעֲשֵׂ֞ה אֶת חַטָּֽאתְךָ֙ וְאֶת עֹ֣לָתֶ֔ךָ וְכַפֵּ֥ר בַּֽעַדְךָ֖ וּבְעַ֣ד הָעָ֑ם וַעֲשֵׂ֞ה אֶת קָרְבַּ֤ן הָעָם֙ וְכַפֵּ֣ר בַּֽעֲדָ֔ם כַּאֲשֶׁ֖ר צִוָּ֥ה יְהוָֽה׃"
      }
    },
    "8": {
      "seq": 8,
      "v_in": {
        "MT": 8,
        "VUL": 8,
        "LXX": 8
      },
      "text": {
        "WLC": "וַיִּקְרַ֥ב אַהֲרֹ֖ן אֶל הַמִּזְבֵּ֑חַ וַיִּשְׁחַ֛ט אֶת עֵ֥גֶל הַחַטָּ֖את אֲשֶׁר לֽוֹ׃"
      }
    },
    "9": {
      "seq": 9,
      "v_in": {
        "MT": 9,
        "VUL": 9,
        "LXX": 9
      },
      "text": {
        "WLC": "וַ֠יַּקְרִבוּ בְּנֵ֨י אַהֲרֹ֣ן אֶת הַדָּם֮ אֵלָיו֒ וַיִּטְבֹּ֤ל אֶצְבָּעוֹ֙ בַּדָּ֔ם וַיִּתֵּ֖ן עַל קַרְנ֣וֹת הַמִּזְבֵּ֑חַ וְאֶת הַדָּ֣ם יָצַ֔ק אֶל יְס֖וֹד הַמִּזְבֵּֽחַ׃"
      }
    },
    "10": {
      "seq": 10,
      "v_in": {
        "MT": 10,
        "VUL": 10,
        "LXX": 10
      },
      "text": {
        "WLC": "וְאֶת הַחֵ֨לֶב וְאֶת הַכְּלָיֹ֜ת וְאֶת הַיֹּתֶ֤רֶת מִן הַכָּבֵד֙ מִן הַ֣חַטָּ֔את הִקְטִ֖יר הַמִּזְבֵּ֑חָה כַּאֲשֶׁ֛ר צִוָּ֥ה יְהוָ֖ה אֶת מֹשֶֽׁה׃"
      }
    },
    "11": {
      "seq": 11,
      "v_in": {
        "MT": 11,
        "VUL": 11,
        "LXX": 11
      },
      "text": {
        "WLC": "וְאֶת הַבָּשָׂ֖ר וְאֶת הָע֑וֹר שָׂרַ֣ף בָּאֵ֔שׁ מִח֖וּץ לַֽמַּחֲנֶֽה׃"
      }
    },
    "12": {
      "seq": 12,
      "v_in": {
        "MT": 12,
        "VUL": 12,
        "LXX": 12
      },
      "text": {
        "WLC": "וַיִּשְׁחַ֖ט אֶת הָעֹלָ֑ה וַ֠יַּמְצִאוּ בְּנֵ֨י אַהֲרֹ֤ן אֵלָיו֙ אֶת הַדָּ֔ם וַיִּזְרְקֵ֥הוּ עַל הַמִּזְבֵּ֖חַ סָבִֽיב׃"
      }
    },
    "13": {
      "seq": 13,
      "v_in": {
        "MT": 13,
        "VUL": 13,
        "LXX": 13
      },
      "text": {
        "WLC": "וְאֶת הָעֹלָ֗ה הִמְצִ֧יאוּ אֵלָ֛יו לִנְתָחֶ֖יהָ וְאֶת הָרֹ֑אשׁ וַיַּקְטֵ֖ר עַל הַמִּזְבֵּֽחַ׃"
      }
    },
    "14": {
      "seq": 14,
      "v_in": {
        "MT": 14,
        "VUL": 14,
        "LXX": 14
      },
      "text": {
        "WLC": "וַיִּרְחַ֥ץ אֶת הַקֶּ֖רֶב וְאֶת הַכְּרָעָ֑יִם וַיַּקְטֵ֥ר עַל הָעֹלָ֖ה הַמִּזְבֵּֽחָה׃"
      }
    },
    "15": {
      "seq": 15,
      "v_in": {
        "MT": 15,
        "VUL": 15,
        "LXX": 15
      },
      "text": {
        "WLC": "וַיַּקְרֵ֕ב אֵ֖ת קָרְבַּ֣ן הָעָ֑ם וַיִּקַּ֞ח אֶת שְׂעִ֤יר הַֽחַטָּאת֙ אֲשֶׁ֣ר לָעָ֔ם וַיִּשְׁחָטֵ֥הוּ וַֽיְחַטְּאֵ֖הוּ כָּרִאשֽׁוֹן׃"
      }
    },
    "16": {
      "seq": 16,
      "v_in": {
        "MT": 16,
        "VUL": 16,
        "LXX": 16
      },
      "text": {
        "WLC": "וַיַּקְרֵ֖ב אֶת הָעֹלָ֑ה וַֽיַּעֲשֶׂ֖הָ כַּמִּשְׁפָּֽט׃"
      }
    },
    "17": {
      "seq": 17,
      "v_in": {
        "MT": 17,
        "VUL": 17,
        "LXX": 17
      },
      "text": {
        "WLC": "וַיַּקְרֵב֮ אֶת הַמִּנְחָה֒ וַיְמַלֵּ֤א כַפּוֹ֙ מִמֶּ֔נָּה וַיַּקְטֵ֖ר עַל הַמִּזְבֵּ֑חַ מִלְּבַ֖ד עֹלַ֥ת הַבֹּֽקֶר׃"
      }
    },
    "18": {
      "seq": 18,
      "v_in": {
        "MT": 18,
        "VUL": 18,
        "LXX": 18
      },
      "text": {
        "WLC": "וַיִּשְׁחַ֤ט אֶת הַשּׁוֹר֙ וְאֶת הָאַ֔יִל זֶ֥בַח הַשְּׁלָמִ֖ים אֲשֶׁ֣ר לָעָ֑ם וַ֠יַּמְצִאוּ בְּנֵ֨י אַהֲרֹ֤ן אֶת הַדָּם֙ אֵלָ֔יו וַיִּזְרְקֵ֥הוּ עַל הַמִּזְבֵּ֖חַ סָבִֽיב׃"
      }
    },
    "19": {
      "seq": 19,
      "v_in": {
        "MT": 19,
        "VUL": 19,
        "LXX": 19
      },
      "text": {
        "WLC": "וְאֶת הַחֲלָבִ֖ים מִן הַשּׁ֑וֹר וּמִן הָאַ֔יִל הָֽאַלְיָ֤ה וְהַֽמְכַסֶּה֙ וְהַכְּלָיֹ֔ת וְיֹתֶ֖רֶת הַכָּבֵֽד׃"
      }
    },
    "20": {
      "seq": 20,
      "v_in": {
        "MT": 20,
        "VUL": 20,
        "LXX": 20
      },
      "text": {
        "WLC": "וַיָּשִׂ֥ימוּ אֶת הַחֲלָבִ֖ים עַל הֶחָז֑וֹת וַיַּקְטֵ֥ר הַחֲלָבִ֖ים הַמִּזְבֵּֽחָה׃"
      }
    },
    "21": {
      "seq": 21,
      "v_in": {
        "MT": 21,
        "VUL": 21,
        "LXX": 21
      },
      "text": {
        "WLC": "וְאֵ֣ת הֶחָז֗וֹת וְאֵת֙ שׁ֣וֹק הַיָּמִ֔ין הֵנִ֧יף אַהֲרֹ֛ן תְּנוּפָ֖ה לִפְנֵ֣י יְהוָ֑ה כַּאֲשֶׁ֖ר צִוָּ֥ה מֹשֶֽׁה׃"
      }
    },
    "22": {
      "seq": 22,
      "v_in": {
        "MT": 22,
        "VUL": 22,
        "LXX": 22
      },
      "text": {
        "WLC": "וַיִּשָּׂ֨א אַהֲרֹ֧ן אֶת ידו יָדָ֛יו אֶל הָעָ֖ם וַֽיְבָרְכֵ֑ם וַיֵּ֗רֶד מֵעֲשֹׂ֧ת הַֽחַטָּ֛את וְהָעֹלָ֖ה וְהַשְּׁלָמִֽים׃"
      }
    },
    "23": {
      "seq": 23,
      "v_in": {
        "MT": 23,
        "VUL": 23,
        "LXX": 23
      },
      "text": {
        "WLC": "וַיָּבֹ֨א מֹשֶׁ֤ה וְאַהֲרֹן֙ אֶל אֹ֣הֶל מוֹעֵ֔ד וַיֵּ֣צְא֔וּ וַֽיְבָרֲכ֖וּ אֶת הָעָ֑ם וַיֵּרָ֥א כְבוֹד יְהוָ֖ה אֶל כָּל הָעָֽם׃"
      }
    },
    "24": {
      "seq": 24,
      "v_in": {
        "MT": 24,
        "VUL": 24,
        "LXX": 24
      },
      "text": {
        "WLC": "וַתֵּ֤צֵא אֵשׁ֙ מִלִּפְנֵ֣י יְהוָ֔ה וַתֹּ֨אכַל֙ עַל הַמִּזְבֵּ֔חַ אֶת הָעֹלָ֖ה וְאֶת הַחֲלָבִ֑ים וַיַּ֤רְא כָּל הָעָם֙ וַיָּרֹ֔נּוּ וַֽיִּפְּל֖וּ עַל פְּנֵיהֶֽם׃"
      }
    }
  }
}