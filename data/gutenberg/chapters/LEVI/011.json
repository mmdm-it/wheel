{
  "chapter_id": "LEVI_011",
  "chapter_key": "11",
  "chapter_number": 11,
  "sort_number": 11,
  "name": "11",
  "book_key": "LEVI",
  "testament": "Vetus_Testamentum",
  "section": "Pentateuchus",
  "verse_count": 47,
  "verses": {
    "1": {
      "verse_number": 1,
      "sort_number": 1,
      "text": "[LEVI 11:1]",
      "word_count": 5,
      "hebrew": "וַיְדַבֵּ֧ר יְהוָ֛ה אֶל מֹשֶׁ֥ה וְאֶֽל אַהֲרֹ֖ן לֵאמֹ֥ר אֲלֵהֶֽם׃"
    },
    "2": {
      "verse_number": 2,
      "sort_number": 2,
      "text": "[LEVI 11:2]",
      "word_count": 5,
      "hebrew": "דַּבְּר֛וּ אֶל בְּנֵ֥י יִשְׂרָאֵ֖ל לֵאמֹ֑ר זֹ֤את הַֽחַיָּה֙ אֲשֶׁ֣ר תֹּאכְל֔וּ מִכָּל הַבְּהֵמָ֖ה אֲשֶׁ֥ר עַל הָאָֽרֶץ׃"
    },
    "3": {
      "verse_number": 3,
      "sort_number": 3,
      "text": "[LEVI 11:3]",
      "word_count": 5,
      "hebrew": "כֹּ֣ל מַפְרֶ֣סֶת פַּרְסָ֗ה וְשֹׁסַ֤עַת שֶׁ֨סַע֙ פְּרָסֹ֔ת מַעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃"
    },
    "4": {
      "verse_number": 4,
      "sort_number": 4,
      "text": "[LEVI 11:4]",
      "word_count": 5,
      "hebrew": "אַ֤ךְ אֶת זֶה֙ לֹ֣א תֹֽאכְל֔וּ מִֽמַּעֲלֵי֙ הַגֵּרָ֔ה וּמִמַּפְרִיסֵ֖י הַפַּרְסָ֑ה אֶֽת הַ֠גָּמָל כִּֽי מַעֲלֵ֨ה גֵרָ֜ה ה֗וּא וּפַרְסָה֙ אֵינֶ֣נּוּ מַפְרִ֔יס טָמֵ֥א ה֖וּא לָכֶֽם׃"
    },
    "5": {
      "verse_number": 5,
      "sort_number": 5,
      "text": "[LEVI 11:5]",
      "word_count": 5,
      "hebrew": "וְאֶת הַשָּׁפָ֗ן כִּֽי מַעֲלֵ֤ה גֵרָה֙ ה֔וּא וּפַרְסָ֖ה לֹ֣א יַפְרִ֑יס טָמֵ֥א ה֖וּא לָכֶֽם׃"
    },
    "6": {
      "verse_number": 6,
      "sort_number": 6,
      "text": "[LEVI 11:6]",
      "word_count": 5,
      "hebrew": "וְאֶת הָאַרְנֶ֗בֶת כִּֽי מַעֲלַ֤ת גֵּרָה֙ הִ֔וא וּפַרְסָ֖ה לֹ֣א הִפְרִ֑יסָה טְמֵאָ֥ה הִ֖וא לָכֶֽם׃"
    },
    "7": {
      "verse_number": 7,
      "sort_number": 7,
      "text": "[LEVI 11:7]",
      "word_count": 5,
      "hebrew": "וְאֶת הַ֠חֲזִיר כִּֽי מַפְרִ֨יס פַּרְסָ֜ה ה֗וּא וְשֹׁסַ֥ע שֶׁ֨סַע֙ פַּרְסָ֔ה וְה֖וּא גֵּרָ֣ה לֹֽא יִגָּ֑ר טָמֵ֥א ה֖וּא לָכֶֽם׃"
    },
    "8": {
      "verse_number": 8,
      "sort_number": 8,
      "text": "[LEVI 11:8]",
      "word_count": 5,
      "hebrew": "מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֣א תִגָּ֑עוּ טְמֵאִ֥ים הֵ֖ם לָכֶֽם׃"
    },
    "9": {
      "verse_number": 9,
      "sort_number": 9,
      "text": "[LEVI 11:9]",
      "word_count": 5,
      "hebrew": "אֶת זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם כֹּ֣ל אֲשֶׁר לוֹ֩ סְנַפִּ֨יר וְקַשְׂקֶ֜שֶׂת בַּמַּ֗יִם בַּיַּמִּ֛ים וּבַנְּחָלִ֖ים אֹתָ֥ם תֹּאכֵֽלוּ׃"
    },
    "10": {
      "verse_number": 10,
      "sort_number": 10,
      "text": "[LEVI 11:10]",
      "word_count": 5,
      "hebrew": "וְכֹל֩ אֲשֶׁ֨ר אֵֽין ל֜וֹ סְנַפִּ֣יר וְקַשְׂקֶ֗שֶׂת בַּיַּמִּים֙ וּבַנְּחָלִ֔ים מִכֹּל֙ שֶׁ֣רֶץ הַמַּ֔יִם וּמִכֹּ֛ל נֶ֥פֶשׁ הַחַיָּ֖ה אֲשֶׁ֣ר בַּמָּ֑יִם שֶׁ֥קֶץ הֵ֖ם לָכֶֽם׃"
    },
    "11": {
      "verse_number": 11,
      "sort_number": 11,
      "text": "[LEVI 11:11]",
      "word_count": 5,
      "hebrew": "וְשֶׁ֖קֶץ יִהְי֣וּ לָכֶ֑ם מִבְּשָׂרָם֙ לֹ֣א תֹאכֵ֔לוּ וְאֶת נִבְלָתָ֖ם תְּשַׁקֵּֽצוּ׃"
    },
    "12": {
      "verse_number": 12,
      "sort_number": 12,
      "text": "[LEVI 11:12]",
      "word_count": 5,
      "hebrew": "כֹּ֣ל אֲשֶׁ֥ר אֵֽין ל֛וֹ סְנַפִּ֥יר וְקַשְׂקֶ֖שֶׂת בַּמָּ֑יִם שֶׁ֥קֶץ ה֖וּא לָכֶֽם׃"
    },
    "13": {
      "verse_number": 13,
      "sort_number": 13,
      "text": "[LEVI 11:13]",
      "word_count": 5,
      "hebrew": "וְאֶת אֵ֨לֶּה֙ תְּשַׁקְּצ֣וּ מִן הָע֔וֹף לֹ֥א יֵאָכְל֖וּ שֶׁ֣קֶץ הֵ֑ם אֶת הַנֶּ֨שֶׁר֙ וְאֶת הַפֶּ֔רֶס וְאֵ֖ת הָעָזְנִיָּֽה׃"
    },
    "14": {
      "verse_number": 14,
      "sort_number": 14,
      "text": "[LEVI 11:14]",
      "word_count": 5,
      "hebrew": "וְאֶת הַ֨דָּאָ֔ה וְאֶת הָאַיָּ֖ה לְמִינָֽהּ׃"
    },
    "15": {
      "verse_number": 15,
      "sort_number": 15,
      "text": "[LEVI 11:15]",
      "word_count": 5,
      "hebrew": "אֵ֥ת כָּל עֹרֵ֖ב לְמִינֽוֹ׃"
    },
    "16": {
      "verse_number": 16,
      "sort_number": 16,
      "text": "[LEVI 11:16]",
      "word_count": 5,
      "hebrew": "וְאֵת֙ בַּ֣ת הַֽיַּעֲנָ֔ה וְאֶת הַתַּחְמָ֖ס וְאֶת הַשָּׁ֑חַף וְאֶת הַנֵּ֖ץ לְמִינֵֽהוּ׃"
    },
    "17": {
      "verse_number": 17,
      "sort_number": 17,
      "text": "[LEVI 11:17]",
      "word_count": 5,
      "hebrew": "וְאֶת הַכּ֥וֹס וְאֶת הַשָּׁלָ֖ךְ וְאֶת הַיַּנְשֽׁוּף׃"
    },
    "18": {
      "verse_number": 18,
      "sort_number": 18,
      "text": "[LEVI 11:18]",
      "word_count": 5,
      "hebrew": "וְאֶת הַתִּנְשֶׁ֥מֶת וְאֶת הַקָּאָ֖ת וְאֶת הָרָחָֽם׃"
    },
    "19": {
      "verse_number": 19,
      "sort_number": 19,
      "text": "[LEVI 11:19]",
      "word_count": 5,
      "hebrew": "וְאֵת֙ הַחֲסִידָ֔ה הָאֲנָפָ֖ה לְמִינָ֑הּ וְאֶת הַדּוּכִיפַ֖ת וְאֶת הָעֲטַלֵּֽף׃"
    },
    "20": {
      "verse_number": 20,
      "sort_number": 20,
      "text": "[LEVI 11:20]",
      "word_count": 5,
      "hebrew": "כֹּ֚ל שֶׁ֣רֶץ הָע֔וֹף הַהֹלֵ֖ךְ עַל אַרְבַּ֑ע שֶׁ֥קֶץ ה֖וּא לָכֶֽם׃"
    },
    "21": {
      "verse_number": 21,
      "sort_number": 21,
      "text": "[LEVI 11:21]",
      "word_count": 5,
      "hebrew": "אַ֤ךְ אֶת זֶה֙ תֹּֽאכְל֔וּ מִכֹּל֙ שֶׁ֣רֶץ הָע֔וֹף הַהֹלֵ֖ךְ עַל אַרְבַּ֑ע אֲשֶׁר לא ל֤וֹ כְרָעַ֨יִם֙ מִמַּ֣עַל לְרַגְלָ֔יו לְנַתֵּ֥ר בָּהֵ֖ן עַל הָאָֽרֶץ׃"
    },
    "22": {
      "verse_number": 22,
      "sort_number": 22,
      "text": "[LEVI 11:22]",
      "word_count": 5,
      "hebrew": "אֶת אֵ֤לֶּה מֵהֶם֙ תֹּאכֵ֔לוּ אֶת הָֽאַרְבֶּ֣ה לְמִינ֔וֹ וְאֶת הַסָּלְעָ֖ם לְמִינֵ֑הוּ וְאֶת הַחַרְגֹּ֣ל לְמִינֵ֔הוּ וְאֶת הֶחָגָ֖ב לְמִינֵֽהוּ׃"
    },
    "23": {
      "verse_number": 23,
      "sort_number": 23,
      "text": "[LEVI 11:23]",
      "word_count": 5,
      "hebrew": "וְכֹל֙ שֶׁ֣רֶץ הָע֔וֹף אֲשֶׁר ל֖וֹ אַרְבַּ֣ע רַגְלָ֑יִם שֶׁ֥קֶץ ה֖וּא לָכֶֽם׃"
    },
    "24": {
      "verse_number": 24,
      "sort_number": 24,
      "text": "[LEVI 11:24]",
      "word_count": 5,
      "hebrew": "וּלְאֵ֖לֶּה תִּטַּמָּ֑אוּ כָּל הַנֹּגֵ֥עַ בְּנִבְלָתָ֖ם יִטְמָ֥א עַד הָעָֽרֶב׃"
    },
    "25": {
      "verse_number": 25,
      "sort_number": 25,
      "text": "[LEVI 11:25]",
      "word_count": 5,
      "hebrew": "וְכָל הַנֹּשֵׂ֖א מִנִּבְלָתָ֑ם יְכַבֵּ֥ס בְּגָדָ֖יו וְטָמֵ֥א עַד הָעָֽרֶב׃"
    },
    "26": {
      "verse_number": 26,
      "sort_number": 26,
      "text": "[LEVI 11:26]",
      "word_count": 5,
      "hebrew": "לְֽכָל הַבְּהֵמָ֡ה אֲשֶׁ֣ר הִוא֩ מַפְרֶ֨סֶת פַּרְסָ֜ה וְשֶׁ֣סַע אֵינֶ֣נָּה שֹׁסַ֗עַת וְגֵרָה֙ אֵינֶ֣נָּה מַעֲלָ֔ה טְמֵאִ֥ים הֵ֖ם לָכֶ֑ם כָּל הַנֹּגֵ֥עַ בָּהֶ֖ם יִטְמָֽא׃"
    },
    "27": {
      "verse_number": 27,
      "sort_number": 27,
      "text": "[LEVI 11:27]",
      "word_count": 5,
      "hebrew": "וְכֹ֣ל הוֹלֵ֣ךְ עַל כַּפָּ֗יו בְּכָל הַֽחַיָּה֙ הַהֹלֶ֣כֶת עַל אַרְבַּ֔ע טְמֵאִ֥ים הֵ֖ם לָכֶ֑ם כָּל הַנֹּגֵ֥עַ בְּנִבְלָתָ֖ם יִטְמָ֥א עַד הָעָֽרֶב׃"
    },
    "28": {
      "verse_number": 28,
      "sort_number": 28,
      "text": "[LEVI 11:28]",
      "word_count": 5,
      "hebrew": "וְהַנֹּשֵׂא֙ אֶת נִבְלָתָ֔ם יְכַבֵּ֥ס בְּגָדָ֖יו וְטָמֵ֣א עַד הָעָ֑רֶב טְמֵאִ֥ים הֵ֖מָּה לָכֶֽם׃"
    },
    "29": {
      "verse_number": 29,
      "sort_number": 29,
      "text": "[LEVI 11:29]",
      "word_count": 5,
      "hebrew": "וְזֶ֤ה לָכֶם֙ הַטָּמֵ֔א בַּשֶּׁ֖רֶץ הַשֹּׁרֵ֣ץ עַל הָאָ֑רֶץ הַחֹ֥לֶד וְהָעַכְבָּ֖ר וְהַצָּ֥ב לְמִינֵֽהוּ׃"
    },
    "30": {
      "verse_number": 30,
      "sort_number": 30,
      "text": "[LEVI 11:30]",
      "word_count": 5,
      "hebrew": "וְהָאֲנָקָ֥ה וְהַכֹּ֖חַ וְהַלְּטָאָ֑ה וְהַחֹ֖מֶט וְהַתִּנְשָֽׁמֶת׃"
    },
    "31": {
      "verse_number": 31,
      "sort_number": 31,
      "text": "[LEVI 11:31]",
      "word_count": 5,
      "hebrew": "אֵ֛לֶּה הַטְּמֵאִ֥ים לָכֶ֖ם בְּכָל הַשָּׁ֑רֶץ כָּל הַנֹּגֵ֧עַ בָּהֶ֛ם בְּמֹתָ֖ם יִטְמָ֥א עַד הָעָֽרֶב׃"
    },
    "32": {
      "verse_number": 32,
      "sort_number": 32,
      "text": "[LEVI 11:32]",
      "word_count": 5,
      "hebrew": "וְכֹ֣ל אֲשֶׁר יִפֹּל עָלָיו֩ מֵהֶ֨ם בְּמֹתָ֜ם יִטְמָ֗א מִכָּל כְּלִי עֵץ֙ א֣וֹ בֶ֤גֶד אוֹ עוֹר֙ א֣וֹ שָׂ֔ק כָּל כְּלִ֕י אֲשֶׁר יֵעָשֶׂ֥ה מְלָאכָ֖ה בָּהֶ֑ם בַּמַּ֧יִם יוּבָ֛א וְטָמֵ֥א עַד הָעֶ֖רֶב וְטָהֵֽר׃"
    },
    "33": {
      "verse_number": 33,
      "sort_number": 33,
      "text": "[LEVI 11:33]",
      "word_count": 5,
      "hebrew": "וְכָל כְּלִי חֶ֔רֶשׂ אֲשֶׁר יִפֹּ֥ל מֵהֶ֖ם אֶל תּוֹכ֑וֹ כֹּ֣ל אֲשֶׁ֧ר בְּתוֹכ֛וֹ יִטְמָ֖א וְאֹת֥וֹ תִשְׁבֹּֽרוּ׃"
    },
    "34": {
      "verse_number": 34,
      "sort_number": 34,
      "text": "[LEVI 11:34]",
      "word_count": 5,
      "hebrew": "מִכָּל הָאֹ֜כֶל אֲשֶׁ֣ר יֵאָכֵ֗ל אֲשֶׁ֨ר יָב֥וֹא עָלָ֛יו מַ֖יִם יִטְמָ֑א וְכָל מַשְׁקֶה֙ אֲשֶׁ֣ר יִשָּׁתֶ֔ה בְּכָל כְּלִ֖י יִטְמָֽא׃"
    },
    "35": {
      "verse_number": 35,
      "sort_number": 35,
      "text": "[LEVI 11:35]",
      "word_count": 5,
      "hebrew": "וְ֠כֹל אֲשֶׁר יִפֹּ֨ל מִנִּבְלָתָ֥ם עָלָיו֮ יִטְמָא֒ תַּנּ֧וּר וְכִירַ֛יִם יֻתָּ֖ץ טְמֵאִ֣ים הֵ֑ם וּטְמֵאִ֖ים יִהְי֥וּ לָכֶֽם׃"
    },
    "36": {
      "verse_number": 36,
      "sort_number": 36,
      "text": "[LEVI 11:36]",
      "word_count": 5,
      "hebrew": "אַ֣ךְ מַעְיָ֥ן וּב֛וֹר מִקְוֵה מַ֖יִם יִהְיֶ֣ה טָה֑וֹר וְנֹגֵ֥עַ בְּנִבְלָתָ֖ם יִטְמָֽא׃"
    },
    "37": {
      "verse_number": 37,
      "sort_number": 37,
      "text": "[LEVI 11:37]",
      "word_count": 5,
      "hebrew": "וְכִ֤י יִפֹּל֙ מִנִּבְלָתָ֔ם עַל כָּל זֶ֥רַע זֵר֖וּעַ אֲשֶׁ֣ר יִזָּרֵ֑עַ טָה֖וֹר הֽוּא׃"
    },
    "38": {
      "verse_number": 38,
      "sort_number": 38,
      "text": "[LEVI 11:38]",
      "word_count": 5,
      "hebrew": "וְכִ֤י יֻתַּן מַ֨יִם֙ עַל זֶ֔רַע וְנָפַ֥ל מִנִּבְלָתָ֖ם עָלָ֑יו טָמֵ֥א ה֖וּא לָכֶֽם׃"
    },
    "39": {
      "verse_number": 39,
      "sort_number": 39,
      "text": "[LEVI 11:39]",
      "word_count": 5,
      "hebrew": "וְכִ֤י יָמוּת֙ מִן הַבְּהֵמָ֔ה אֲשֶׁר הִ֥יא לָכֶ֖ם לְאָכְלָ֑ה הַנֹּגֵ֥עַ בְּנִבְלָתָ֖הּ יִטְמָ֥א עַד הָעָֽרֶב׃"
    },
    "40": {
      "verse_number": 40,
      "sort_number": 40,
      "text": "[LEVI 11:40]",
      "word_count": 5,
      "hebrew": "וְהָֽאֹכֵל֙ מִנִּבְלָתָ֔הּ יְכַבֵּ֥ס בְּגָדָ֖יו וְטָמֵ֣א עַד הָעָ֑רֶב וְהַנֹּשֵׂא֙ אֶת נִבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד הָעָֽרֶב׃"
    },
    "41": {
      "verse_number": 41,
      "sort_number": 41,
      "text": "[LEVI 11:41]",
      "word_count": 5,
      "hebrew": "וְכָל הַשֶּׁ֖רֶץ הַשֹּׁרֵ֣ץ עַל הָאָ֑רֶץ שֶׁ֥קֶץ ה֖וּא לֹ֥א יֵאָכֵֽל׃"
    },
    "42": {
      "verse_number": 42,
      "sort_number": 42,
      "text": "[LEVI 11:42]",
      "word_count": 5,
      "hebrew": "כֹּל֩ הוֹלֵ֨ךְ עַל וְכֹ֣ל הוֹלֵ֣ךְ עַל אַרְבַּ֗ע עַ֚ד כָּל מַרְבֵּ֣ה רַגְלַ֔יִם לְכָל הַשֶּׁ֖רֶץ הַשֹּׁרֵ֣ץ עַל הָאָ֑רֶץ לֹ֥א תֹאכְל֖וּם כִּי שֶׁ֥קֶץ הֵֽם׃"
    },
    "43": {
      "verse_number": 43,
      "sort_number": 43,
      "text": "[LEVI 11:43]",
      "word_count": 5,
      "hebrew": "אַל תְּשַׁקְּצוּ֙ אֶת נַפְשֹׁ֣תֵיכֶ֔ם בְּכָל הַשֶּׁ֖רֶץ הַשֹּׁרֵ֑ץ וְלֹ֤א תִֽטַּמְּאוּ֙ בָּהֶ֔ם וְנִטְמֵתֶ֖ם בָּֽם׃"
    },
    "44": {
      "verse_number": 44,
      "sort_number": 44,
      "text": "[LEVI 11:44]",
      "word_count": 5,
      "hebrew": "כִּ֣י אֲנִ֣י יְהוָה֮ אֱלֹֽהֵיכֶם֒ וְהִתְקַדִּשְׁתֶּם֙ וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָ֑נִי וְלֹ֤א תְטַמְּאוּ֙ אֶת נַפְשֹׁ֣תֵיכֶ֔ם בְּכָל הַשֶּׁ֖רֶץ הָרֹמֵ֥שׂ עַל הָאָֽרֶץ׃"
    },
    "45": {
      "verse_number": 45,
      "sort_number": 45,
      "text": "[LEVI 11:45]",
      "word_count": 5,
      "hebrew": "כִּ֣י אֲנִ֣י יְהוָ֗ה הַֽמַּעֲלֶ֤ה אֶתְכֶם֙ מֵאֶ֣רֶץ מִצְרַ֔יִם לִהְיֹ֥ת לָכֶ֖ם לֵאלֹהִ֑ים וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָֽנִי׃"
    },
    "46": {
      "verse_number": 46,
      "sort_number": 46,
      "text": "[LEVI 11:46]",
      "word_count": 5,
      "hebrew": "זֹ֣את תּוֹרַ֤ת הַבְּהֵמָה֙ וְהָע֔וֹף וְכֹל֙ נֶ֣פֶשׁ הַֽחַיָּ֔ה הָרֹמֶ֖שֶׂת בַּמָּ֑יִם וּלְכָל נֶ֖פֶשׁ הַשֹּׁרֶ֥צֶת עַל הָאָֽרֶץ׃"
    },
    "47": {
      "verse_number": 47,
      "sort_number": 47,
      "text": "[LEVI 11:47]",
      "word_count": 5,
      "hebrew": "לְהַבְדִּ֕יל בֵּ֥ין הַטָּמֵ֖א וּבֵ֣ין הַטָּהֹ֑ר וּבֵ֤ין הַֽחַיָּה֙ הַֽנֶּאֱכֶ֔לֶת וּבֵין֙ הַֽחַיָּ֔ה אֲשֶׁ֖ר לֹ֥א תֵאָכֵֽל׃"
    }
  }
}