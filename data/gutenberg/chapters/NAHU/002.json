{
  "chapter_id": "NAHU_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "NAHU",
  "testament": "Vetus_Testamentum",
  "section": "Libri_Prophetici",
  "verse_count": 14,
  "verses": {
    "1": {
      "verse_number": 1,
      "sort_number": 1,
      "text": "[NAHU 2:1]",
      "word_count": 5,
      "hebrew": "הִנֵּ֨ה עַל הֶהָרִ֜ים רַגְלֵ֤י מְבַשֵּׂר֙ מַשְׁמִ֣יעַ שָׁל֔וֹם חָגִּ֧י יְהוּדָ֛ה חַגַּ֖יִךְ שַׁלְּמִ֣י נְדָרָ֑יִךְ כִּי֩ לֹ֨א יוֹסִ֥יף ע֛וֹד לעבור לַֽעֲבָר בָּ֥ךְ בְּלִיַּ֖עַל כֻּלֹּ֥ה נִכְרָֽת׃"
    },
    "2": {
      "verse_number": 2,
      "sort_number": 2,
      "text": "[NAHU 2:2]",
      "word_count": 5,
      "hebrew": "עָלָ֥ה מֵפִ֛יץ עַל פָּנַ֖יִךְ נָצ֣וֹר מְצֻרָ֑ה צַפֵּה דֶ֨רֶךְ֙ חַזֵּ֣ק מָתְנַ֔יִם אַמֵּ֥ץ כֹּ֖חַ מְאֹֽד׃"
    },
    "3": {
      "verse_number": 3,
      "sort_number": 3,
      "text": "[NAHU 2:3]",
      "word_count": 5,
      "hebrew": "כִּ֣י שָׁ֤ב יְהוָה֙ אֶת גְּא֣וֹן יַעֲקֹ֔ב כִּגְא֖וֹן יִשְׂרָאֵ֑ל כִּ֤י בְקָקוּם֙ בֹּֽקְקִ֔ים וּזְמֹרֵיהֶ֖ם שִׁחֵֽתוּ׃"
    },
    "4": {
      "verse_number": 4,
      "sort_number": 4,
      "text": "[NAHU 2:4]",
      "word_count": 5,
      "hebrew": "מָגֵ֨ן גִּבֹּרֵ֜יהוּ מְאָדָּ֗ם אַנְשֵׁי חַ֨יִל֙ מְתֻלָּעִ֔ים בְּאֵשׁ פְּלָד֥וֹת הָרֶ֖כֶב בְּי֣וֹם הֲכִינ֑וֹ וְהַבְּרֹשִׁ֖ים הָרְעָֽלוּ׃"
    },
    "5": {
      "verse_number": 5,
      "sort_number": 5,
      "text": "[NAHU 2:5]",
      "word_count": 5,
      "hebrew": "בַּֽחוּצוֹת֙ יִתְהוֹלְל֣וּ הָרֶ֔כֶב יִֽשְׁתַּקְשְׁק֖וּן בָּרְחֹב֑וֹת מַרְאֵיהֶן֙ כַּלַּפִּידִ֔ם כַּבְּרָקִ֖ים יְרוֹצֵֽצוּ׃"
    },
    "6": {
      "verse_number": 6,
      "sort_number": 6,
      "text": "[NAHU 2:6]",
      "word_count": 5,
      "hebrew": "יִזְכֹּר֙ אַדִּירָ֔יו יִכָּשְׁל֖וּ בהלכותם בַּהֲלִֽיכָתָ֑ם יְמַֽהֲרוּ֙ חֽוֹמָתָ֔הּ וְהֻכַ֖ן הַסֹּכֵֽךְ׃"
    },
    "7": {
      "verse_number": 7,
      "sort_number": 7,
      "text": "[NAHU 2:7]",
      "word_count": 5,
      "hebrew": "שַׁעֲרֵ֥י הַנְּהָר֖וֹת נִפְתָּ֑חוּ וְהַֽהֵיכָ֖ל נָמֽוֹג׃"
    },
    "8": {
      "verse_number": 8,
      "sort_number": 8,
      "text": "[NAHU 2:8]",
      "word_count": 5,
      "hebrew": "וְהֻצַּ֖ב גֻּלְּתָ֣ה הֹֽעֲלָ֑תָה וְאַמְהֹתֶ֗יהָ מְנַֽהֲגוֹת֙ כְּק֣וֹל יוֹנִ֔ים מְתֹפְפֹ֖ת עַל לִבְבֵהֶֽן׃"
    },
    "9": {
      "verse_number": 9,
      "sort_number": 9,
      "text": "[NAHU 2:9]",
      "word_count": 5,
      "hebrew": "וְנִינְוֵ֥ה כִבְרֵֽכַת מַ֖יִם מִ֣ימֵי הִ֑יא וְהֵ֣מָּה נָסִ֔ים עִמְד֥וּ עֲמֹ֖דוּ וְאֵ֥ין מַפְנֶֽה׃"
    },
    "10": {
      "verse_number": 10,
      "sort_number": 10,
      "text": "[NAHU 2:10]",
      "word_count": 5,
      "hebrew": "בֹּ֥זּוּ כֶ֖סֶף בֹּ֣זּוּ זָהָ֑ב וְאֵ֥ין קֵ֨צֶה֙ לַתְּכוּנָ֔ה כָּבֹ֕ד מִכֹּ֖ל כְּלִ֥י חֶמְדָּֽה׃"
    },
    "11": {
      "verse_number": 11,
      "sort_number": 11,
      "text": "[NAHU 2:11]",
      "word_count": 5,
      "hebrew": "בּוּקָ֥ה וּמְבוּקָ֖ה וּמְבֻלָּקָ֑ה וְלֵ֨ב נָמֵ֜ס וּפִ֣ק בִּרְכַּ֗יִם וְחַלְחָלָה֙ בְּכָל מָתְנַ֔יִם וּפְנֵ֥י כֻלָּ֖ם קִבְּצ֥וּ פָארֽוּר׃"
    },
    "12": {
      "verse_number": 12,
      "sort_number": 12,
      "text": "[NAHU 2:12]",
      "word_count": 5,
      "hebrew": "אַיֵּה֙ מְע֣וֹן אֲרָי֔וֹת וּמִרְעֶ֥ה ה֖וּא לַכְּפִרִ֑ים אֲשֶׁ֣ר הָלַךְ֩ אַרְיֵ֨ה לָבִ֥יא שָׁ֛ם גּ֥וּר אַרְיֵ֖ה וְאֵ֥ין מַחֲרִֽיד׃"
    },
    "13": {
      "verse_number": 13,
      "sort_number": 13,
      "text": "[NAHU 2:13]",
      "word_count": 5,
      "hebrew": "אַרְיֵ֤ה טֹרֵף֙ בְּדֵ֣י גֹֽרוֹתָ֔יו וּמְחַנֵּ֖ק לְלִבְאֹתָ֑יו וַיְמַלֵּא טֶ֣רֶף חֹרָ֔יו וּמְעֹֽנֹתָ֖יו טְרֵפָֽה׃"
    },
    "14": {
      "verse_number": 14,
      "sort_number": 14,
      "text": "[NAHU 2:14]",
      "word_count": 5,
      "hebrew": "הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְהִבְעַרְתִּ֤י בֶֽעָשָׁן֙ רִכְבָּ֔הּ וּכְפִירַ֖יִךְ תֹּ֣אכַל חָ֑רֶב וְהִכְרַתִּ֤י מֵאֶ֨רֶץ֙ טַרְפֵּ֔ךְ וְלֹֽא יִשָּׁמַ֥ע ע֖וֹד ק֥וֹל מַלְאָכֵֽכֵה׃"
    }
  }
}