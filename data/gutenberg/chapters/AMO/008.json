{
  "_schema_version": "2.0",
  "chapter_id": "AMO_008",
  "book_key": "AMO",
  "sequence": 8,
  "chapter_in": {
    "MT": 8,
    "VUL": 8,
    "LXX": 8
  },
  "testament": "Vetus_Testamentum",
  "section": "Libri_Prophetici",
  "verses": {
    "1": {
      "seq": 1,
      "v_in": {
        "MT": 1,
        "VUL": 1,
        "LXX": 1
      },
      "text": {
        "WLC": "כֹּ֥ה הִרְאַ֖נִי אֲדֹנָ֣י יְהוִ֑ה וְהִנֵּ֖ה כְּל֥וּב קָֽיִץ׃"
      }
    },
    "2": {
      "seq": 2,
      "v_in": {
        "MT": 2,
        "VUL": 2,
        "LXX": 2
      },
      "text": {
        "WLC": "וַיֹּ֗אמֶר מָֽה אַתָּ֤ה רֹאֶה֙ עָמ֔וֹס וָאֹמַ֖ר כְּל֣וּב קָ֑יִץ וַיֹּ֨אמֶר יְהוָ֜ה אֵלַ֗י בָּ֤א הַקֵּץ֙ אֶל עַמִּ֣י יִשְׂרָאֵ֔ל לֹא אוֹסִ֥יף ע֖וֹד עֲב֥וֹר לֽוֹ׃"
      }
    },
    "3": {
      "seq": 3,
      "v_in": {
        "MT": 3,
        "VUL": 3,
        "LXX": 3
      },
      "text": {
        "WLC": "וְהֵילִ֜ילוּ שִׁיר֤וֹת הֵיכָל֙ בַּיּ֣וֹם הַה֔וּא נְאֻ֖ם אֲדֹנָ֣י יְהוִ֑ה רַ֣ב הַפֶּ֔גֶר בְּכָל מָק֖וֹם הִשְׁלִ֥יךְ הָֽס׃"
      }
    },
    "4": {
      "seq": 4,
      "v_in": {
        "MT": 4,
        "VUL": 4,
        "LXX": 4
      },
      "text": {
        "WLC": "שִׁמְעוּ זֹ֕את הַשֹּׁאֲפִ֖ים אֶבְי֑וֹן וְלַשְׁבִּ֖ית ענוי עֲנִיֵּי אָֽרֶץ׃"
      }
    },
    "5": {
      "seq": 5,
      "v_in": {
        "MT": 5,
        "VUL": 5,
        "LXX": 5
      },
      "text": {
        "WLC": "לֵאמֹ֗ר מָתַ֞י יַעֲבֹ֤ר הַחֹ֨דֶשׁ֙ וְנַשְׁבִּ֣ירָה שֶּׁ֔בֶר וְהַשַּׁבָּ֖ת וְנִפְתְּחָה בָּ֑ר לְהַקְטִ֤ין אֵיפָה֙ וּלְהַגְדִּ֣יל שֶׁ֔קֶל וּלְעַוֵּ֖ת מֹאזְנֵ֥י מִרְמָֽה׃"
      }
    },
    "6": {
      "seq": 6,
      "v_in": {
        "MT": 6,
        "VUL": 6,
        "LXX": 6
      },
      "text": {
        "WLC": "לִקְנ֤וֹת בַּכֶּ֨סֶף֙ דַּלִּ֔ים וְאֶבְי֖וֹן בַּעֲב֣וּר נַעֲלָ֑יִם וּמַפַּ֥ל בַּ֖ר נַשְׁבִּֽיר׃"
      }
    },
    "7": {
      "seq": 7,
      "v_in": {
        "MT": 7,
        "VUL": 7,
        "LXX": 7
      },
      "text": {
        "WLC": "נִשְׁבַּ֥ע יְהוָ֖ה בִּגְא֣וֹן יַעֲקֹ֑ב אִם אֶשְׁכַּ֥ח לָנֶ֖צַח כָּל מַעֲשֵׂיהֶֽם׃"
      }
    },
    "8": {
      "seq": 8,
      "v_in": {
        "MT": 8,
        "VUL": 8,
        "LXX": 8
      },
      "text": {
        "WLC": "הַ֤עַל זֹאת֙ לֹֽא תִרְגַּ֣ז הָאָ֔רֶץ וְאָבַ֖ל כָּל יוֹשֵׁ֣ב בָּ֑הּ וְעָלְתָ֤ה כָאֹר֙ כֻּלָּ֔הּ וְנִגְרְשָׁ֥ה ונשקה וְנִשְׁקְעָ֖ה כִּיא֥וֹר מִצְרָֽיִם׃"
      }
    },
    "9": {
      "seq": 9,
      "v_in": {
        "MT": 9,
        "VUL": 9,
        "LXX": 9
      },
      "text": {
        "WLC": "וְהָיָ֣ה בַּיּ֣וֹם הַה֗וּא נְאֻם֙ אֲדֹנָ֣י יְהוִ֔ה וְהֵבֵאתִ֥י הַשֶּׁ֖מֶשׁ בַּֽצָּהֳרָ֑יִם וְהַחֲשַׁכְתִּ֥י לָאָ֖רֶץ בְּי֥וֹם אֽוֹר׃"
      }
    },
    "10": {
      "seq": 10,
      "v_in": {
        "MT": 10,
        "VUL": 10,
        "LXX": 10
      },
      "text": {
        "WLC": "וְהָפַכְתִּ֨י חַגֵּיכֶ֜ם לְאֵ֗בֶל וְכָל שִֽׁירֵיכֶם֙ לְקִינָ֔ה וְהַעֲלֵיתִ֤י עַל כָּל מָתְנַ֨יִם֙ שָׂ֔ק וְעַל כָּל רֹ֖אשׁ קָרְחָ֑ה וְשַׂמְתִּ֨יהָ֙ כְּאֵ֣בֶל יָחִ֔יד וְאַחֲרִיתָ֖הּ כְּי֥וֹם מָֽר׃"
      }
    },
    "11": {
      "seq": 11,
      "v_in": {
        "MT": 11,
        "VUL": 11,
        "LXX": 11
      },
      "text": {
        "WLC": "הִנֵּ֣ה יָמִ֣ים בָּאִ֗ים נְאֻם֙ אֲדֹנָ֣י יְהוִ֔ה וְהִשְׁלַחְתִּ֥י רָעָ֖ב בָּאָ֑רֶץ לֹֽא רָעָ֤ב לַלֶּ֨חֶם֙ וְלֹֽא צָמָ֣א לַמַּ֔יִם כִּ֣י אִם לִשְׁמֹ֔עַ אֵ֖ת דִּבְרֵ֥י יְהוָֽה׃"
      }
    },
    "12": {
      "seq": 12,
      "v_in": {
        "MT": 12,
        "VUL": 12,
        "LXX": 12
      },
      "text": {
        "WLC": "וְנָעוּ֙ מִיָּ֣ם עַד יָ֔ם וּמִצָּפ֖וֹן וְעַד מִזְרָ֑ח יְשֽׁוֹטְט֛וּ לְבַקֵּ֥שׁ אֶת דְּבַר יְהוָ֖ה וְלֹ֥א יִמְצָֽאוּ׃"
      }
    },
    "13": {
      "seq": 13,
      "v_in": {
        "MT": 13,
        "VUL": 13,
        "LXX": 13
      },
      "text": {
        "WLC": "בַּיּ֨וֹם הַה֜וּא תִּ֠תְעַלַּפְנָה הַבְּתוּלֹ֧ת הַיָּפ֛וֹת וְהַבַּחוּרִ֖ים בַּצָּמָֽא׃"
      }
    },
    "14": {
      "seq": 14,
      "v_in": {
        "MT": 14,
        "VUL": 14,
        "LXX": 14
      },
      "text": {
        "WLC": "הַנִּשְׁבָּעִים֙ בְּאַשְׁמַ֣ת שֹֽׁמְר֔וֹן וְאָמְר֗וּ חֵ֤י אֱלֹהֶ֨יךָ֙ דָּ֔ן וְחֵ֖י דֶּ֣רֶךְ בְּאֵֽר שָׁ֑בַע וְנָפְל֖וּ וְלֹא יָק֥וּמוּ עֽוֹד׃"
      }
    }
  }
}