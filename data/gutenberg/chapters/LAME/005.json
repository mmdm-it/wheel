{
  "chapter_id": "LAME_005",
  "chapter_key": "5",
  "chapter_number": 5,
  "sort_number": 5,
  "name": "5",
  "book_key": "LAME",
  "testament": "Vetus_Testamentum",
  "section": "Libri_Prophetici",
  "verse_count": 22,
  "verses": {
    "1": {
      "verse_number": 1,
      "sort_number": 1,
      "text": "[LAME 5:1]",
      "word_count": 5,
      "hebrew": "זְכֹ֤ר יְהוָה֙ מֶֽה הָ֣יָה לָ֔נוּ הביט הַבִּ֖יטָה וּרְאֵ֥ה אֶת חֶרְפָּתֵֽנוּ׃"
    },
    "2": {
      "verse_number": 2,
      "sort_number": 2,
      "text": "[LAME 5:2]",
      "word_count": 5,
      "hebrew": "נַחֲלָתֵ֨נוּ֙ נֶֽהֶפְכָ֣ה לְזָרִ֔ים בָּתֵּ֖ינוּ לְנָכְרִֽים׃"
    },
    "3": {
      "verse_number": 3,
      "sort_number": 3,
      "text": "[LAME 5:3]",
      "word_count": 5,
      "hebrew": "יְתוֹמִ֤ים הָיִ֨ינוּ֙ אין וְאֵ֣ין אָ֔ב אִמֹּתֵ֖ינוּ כְּאַלְמָנֽוֹת׃"
    },
    "4": {
      "verse_number": 4,
      "sort_number": 4,
      "text": "[LAME 5:4]",
      "word_count": 5,
      "hebrew": "מֵימֵ֨ינוּ֙ בְּכֶ֣סֶף שָׁתִ֔ינוּ עֵצֵ֖ינוּ בִּמְחִ֥יר יָבֹֽאוּ׃"
    },
    "5": {
      "verse_number": 5,
      "sort_number": 5,
      "text": "[LAME 5:5]",
      "word_count": 5,
      "hebrew": "עַ֤ל צַוָּארֵ֨נוּ֙ נִרְדָּ֔פְנוּ יָגַ֖עְנוּ לא וְלֹ֥א הֽוּנַ֖ח לָֽנוּ׃"
    },
    "6": {
      "verse_number": 6,
      "sort_number": 6,
      "text": "[LAME 5:6]",
      "word_count": 5,
      "hebrew": "מִצְרַ֨יִם֙ נָתַ֣נּוּ יָ֔ד אַשּׁ֖וּר לִשְׂבֹּ֥עַֽ לָֽחֶם׃"
    },
    "7": {
      "verse_number": 7,
      "sort_number": 7,
      "text": "[LAME 5:7]",
      "word_count": 5,
      "hebrew": "אֲבֹתֵ֤ינוּ חָֽטְאוּ֙ אינם וְאֵינָ֔ם אנחנו וַאֲנַ֖חְנוּ עֲוֺנֹתֵיהֶ֥ם סָבָֽלְנוּ׃"
    },
    "8": {
      "verse_number": 8,
      "sort_number": 8,
      "text": "[LAME 5:8]",
      "word_count": 5,
      "hebrew": "עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִיָּדָֽם׃"
    },
    "9": {
      "verse_number": 9,
      "sort_number": 9,
      "text": "[LAME 5:9]",
      "word_count": 5,
      "hebrew": "בְּנַפְשֵׁ֨נוּ֙ נָבִ֣יא לַחְמֵ֔נוּ מִפְּנֵ֖י חֶ֥רֶב הַמִּדְבָּֽר׃"
    },
    "10": {
      "verse_number": 10,
      "sort_number": 10,
      "text": "[LAME 5:10]",
      "word_count": 5,
      "hebrew": "עוֹרֵ֨נוּ֙ כְּתַנּ֣וּר נִכְמָ֔רוּ מִפְּנֵ֖י זַלְעֲפ֥וֹת רָעָֽב׃"
    },
    "11": {
      "verse_number": 11,
      "sort_number": 11,
      "text": "[LAME 5:11]",
      "word_count": 5,
      "hebrew": "נָשִׁים֙ בְּצִיּ֣וֹן עִנּ֔וּ בְּתֻלֹ֖ת בְּעָרֵ֥י יְהוּדָֽה׃"
    },
    "12": {
      "verse_number": 12,
      "sort_number": 12,
      "text": "[LAME 5:12]",
      "word_count": 5,
      "hebrew": "שָׂרִים֙ בְּיָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃"
    },
    "13": {
      "verse_number": 13,
      "sort_number": 13,
      "text": "[LAME 5:13]",
      "word_count": 5,
      "hebrew": "בַּחוּרִים֙ טְח֣וֹן נָשָׂ֔אוּ וּנְעָרִ֖ים בָּעֵ֥ץ כָּשָֽׁלוּ׃"
    },
    "14": {
      "verse_number": 14,
      "sort_number": 14,
      "text": "[LAME 5:14]",
      "word_count": 5,
      "hebrew": "זְקֵנִים֙ מִשַּׁ֣עַר שָׁבָ֔תוּ בַּחוּרִ֖ים מִנְּגִינָתָֽם׃"
    },
    "15": {
      "verse_number": 15,
      "sort_number": 15,
      "text": "[LAME 5:15]",
      "word_count": 5,
      "hebrew": "שָׁבַת֙ מְשׂ֣וֹשׂ לִבֵּ֔נוּ נֶהְפַּ֥ךְ לְאֵ֖בֶל מְחֹלֵֽנוּ׃"
    },
    "16": {
      "verse_number": 16,
      "sort_number": 16,
      "text": "[LAME 5:16]",
      "word_count": 5,
      "hebrew": "נָֽפְלָה֙ עֲטֶ֣רֶת רֹאשֵׁ֔נוּ אֽוֹי נָ֥א לָ֖נוּ כִּ֥י חָטָֽאנוּ׃"
    },
    "17": {
      "verse_number": 17,
      "sort_number": 17,
      "text": "[LAME 5:17]",
      "word_count": 5,
      "hebrew": "עַל זֶ֗ה הָיָ֤ה דָוֶה֙ לִבֵּ֔נוּ עַל אֵ֖לֶּה חָשְׁכ֥וּ עֵינֵֽינוּ׃"
    },
    "18": {
      "verse_number": 18,
      "sort_number": 18,
      "text": "[LAME 5:18]",
      "word_count": 5,
      "hebrew": "עַ֤ל הַר צִיּוֹן֙ שֶׁשָּׁמֵ֔ם שׁוּעָלִ֖ים הִלְּכוּ בֽוֹ׃"
    },
    "19": {
      "verse_number": 19,
      "sort_number": 19,
      "text": "[LAME 5:19]",
      "word_count": 5,
      "hebrew": "אַתָּ֤ה יְהוָה֙ לְעוֹלָ֣ם תֵּשֵׁ֔ב כִּסְאֲךָ֖ לְדֹ֥ר וָדֽוֹר׃"
    },
    "20": {
      "verse_number": 20,
      "sort_number": 20,
      "text": "[LAME 5:20]",
      "word_count": 5,
      "hebrew": "לָ֤מָּה לָנֶ֨צַח֙ תִּשְׁכָּחֵ֔נוּ תַּֽעַזְבֵ֖נוּ לְאֹ֥רֶךְ יָמִֽים׃"
    },
    "21": {
      "verse_number": 21,
      "sort_number": 21,
      "text": "[LAME 5:21]",
      "word_count": 5,
      "hebrew": "הֲשִׁיבֵ֨נוּ יְהוָ֤ה אֵלֶ֨יךָ֙ ונשוב וְֽנָשׁ֔וּבָה חַדֵּ֥שׁ יָמֵ֖ינוּ כְּקֶֽדֶם׃"
    },
    "22": {
      "verse_number": 22,
      "sort_number": 22,
      "text": "[LAME 5:22]",
      "word_count": 5,
      "hebrew": "כִּ֚י אִם מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד מְאֹֽד׃"
    }
  }
}