{
  "chapter_id": "RUTH_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "RUTH",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 17,
  "verses": {
    "1": {
      "verse_number": 1,
      "sort_number": 1,
      "text": "[RUTH 3:1]",
      "word_count": 5,
      "hebrew": "וַתֹּ֥אמֶר לָ֖הּ נָעֳמִ֣י חֲמוֹתָ֑הּ בִּתִּ֞י הֲלֹ֧א אֲבַקֶּשׁ לָ֛ךְ מָנ֖וֹחַ אֲשֶׁ֥ר יִֽיטַב לָֽךְ׃"
    },
    "2": {
      "verse_number": 2,
      "sort_number": 2,
      "text": "[RUTH 3:2]",
      "word_count": 5,
      "hebrew": "וְעַתָּ֗ה הֲלֹ֥א בֹ֨עַז֙ מֹֽדַעְתָּ֔נוּ אֲשֶׁ֥ר הָיִ֖ית אֶת נַעֲרוֹתָ֑יו הִנֵּה ה֗וּא זֹרֶ֛ה אֶת גֹּ֥רֶן הַשְּׂעֹרִ֖ים הַלָּֽיְלָה׃"
    },
    "3": {
      "verse_number": 3,
      "sort_number": 3,
      "text": "[RUTH 3:3]",
      "word_count": 5,
      "hebrew": "וְרָחַ֣צְתְּ וָסַ֗כְתְּ וְשַׂ֧מְתְּ שמלתך שִׂמְלֹתַ֛יִךְ עָלַ֖יִךְ וירדתי וְיָרַ֣דְתְּ הַגֹּ֑רֶן אַל תִּוָּדְעִ֣י לָאִ֔ישׁ עַ֥ד כַּלֹּת֖וֹ לֶאֱכֹ֥ל וְלִשְׁתּֽוֹת׃"
    },
    "4": {
      "verse_number": 4,
      "sort_number": 4,
      "text": "[RUTH 3:4]",
      "word_count": 5,
      "hebrew": "וִיהִ֣י בְשָׁכְב֗וֹ וְיָדַ֨עַתְּ֙ אֶת הַמָּקוֹם֙ אֲשֶׁ֣ר יִשְׁכַּב שָׁ֔ם וּבָ֛את וְגִלִּ֥ית מַרְגְּלֹתָ֖יו ושכבתי וְשָׁכָ֑בְתְּ וְהוּא֙ יַגִּ֣יד לָ֔ךְ אֵ֖ת אֲשֶׁ֥ר תַּעַשִֽׂין׃"
    },
    "5": {
      "verse_number": 5,
      "sort_number": 5,
      "text": "[RUTH 3:5]",
      "word_count": 5,
      "hebrew": "וַתֹּ֖אמֶר אֵלֶ֑יהָ כֹּ֛ל אֲשֶׁר תֹּאמְרִ֥י אֵלַ֖י אֶֽעֱשֶֽׂה׃"
    },
    "6": {
      "verse_number": 6,
      "sort_number": 6,
      "text": "[RUTH 3:6]",
      "word_count": 5,
      "hebrew": "וַתֵּ֖רֶד הַגֹּ֑רֶן וַתַּ֕עַשׂ כְּכֹ֥ל אֲשֶׁר צִוַּ֖תָּה חֲמוֹתָֽהּ׃"
    },
    "7": {
      "verse_number": 7,
      "sort_number": 7,
      "text": "[RUTH 3:7]",
      "word_count": 5,
      "hebrew": "וַיֹּ֨אכַל בֹּ֤עַז וַיֵּשְׁתְּ֙ וַיִּיטַ֣ב לִבּ֔וֹ וַיָּבֹ֕א לִשְׁכַּ֖ב בִּקְצֵ֣ה הָעֲרֵמָ֑ה וַתָּבֹ֣א בַלָּ֔ט וַתְּגַ֥ל מַרְגְּלֹתָ֖יו וַתִּשְׁכָּֽב׃"
    },
    "8": {
      "verse_number": 8,
      "sort_number": 8,
      "text": "[RUTH 3:8]",
      "word_count": 5,
      "hebrew": "וַיְהִי֙ בַּחֲצִ֣י הַלַּ֔יְלָה וַיֶּחֱרַ֥ד הָאִ֖ישׁ וַיִּלָּפֵ֑ת וְהִנֵּ֣ה אִשָּׁ֔ה שֹׁכֶ֖בֶת מַרְגְּלֹתָֽיו׃"
    },
    "9": {
      "verse_number": 9,
      "sort_number": 9,
      "text": "[RUTH 3:9]",
      "word_count": 5,
      "hebrew": "וַיֹּ֖אמֶר מִי אָ֑תּ וַתֹּ֗אמֶר אָנֹכִי֙ ר֣וּת אֲמָתֶ֔ךָ וּפָרַשְׂתָּ֤ כְנָפֶ֨ךָ֙ עַל אֲמָ֣תְךָ֔ כִּ֥י גֹאֵ֖ל אָֽתָּה׃"
    },
    "10": {
      "verse_number": 10,
      "sort_number": 10,
      "text": "[RUTH 3:10]",
      "word_count": 5,
      "hebrew": "וַיֹּ֗אמֶר בְּרוּכָ֨ה אַ֤תְּ לַֽיהוָה֙ בִּתִּ֔י הֵיטַ֛בְתְּ חַסְדֵּ֥ךְ הָאַחֲר֖וֹן מִן הָרִאשׁ֑וֹן לְבִלְתִּי לֶ֗כֶת אַחֲרֵי֙ הַבַּ֣חוּרִ֔ים אִם דַּ֖ל וְאִם עָשִֽׁיר׃"
    },
    "11": {
      "verse_number": 11,
      "sort_number": 11,
      "text": "[RUTH 3:11]",
      "word_count": 5,
      "hebrew": "וְעַתָּ֗ה בִּתִּי֙ אַל תִּ֣ירְאִ֔י כֹּ֥ל אֲשֶׁר תֹּאמְרִ֖י אֶֽעֱשֶׂה לָּ֑ךְ כִּ֤י יוֹדֵ֨עַ֙ כָּל שַׁ֣עַר עַמִּ֔י כִּ֛י אֵ֥שֶׁת חַ֖יִל אָֽתְּ׃"
    },
    "12": {
      "verse_number": 12,
      "sort_number": 12,
      "text": "[RUTH 3:12]",
      "word_count": 5,
      "hebrew": "וְעַתָּה֙ כִּ֣י אָמְנָ֔ם כִּ֥י אם גֹאֵ֖ל אָנֹ֑כִי וְגַ֛ם יֵ֥שׁ גֹּאֵ֖ל קָר֥וֹב מִמֶּֽנִּי׃"
    },
    "13": {
      "verse_number": 13,
      "sort_number": 13,
      "text": "[RUTH 3:13]",
      "word_count": 5,
      "hebrew": "לִ֣ינִי הַלַּ֗יְלָה וְהָיָ֤ה בַבֹּ֨קֶר֙ אִם יִגְאָלֵ֥ךְ טוֹב֙ יִגְאָ֔ל וְאִם לֹ֨א יַחְפֹּ֧ץ לְגָֽאֳלֵ֛ךְ וּגְאַלְתִּ֥יךְ אָנֹ֖כִי חַי יְהוָ֑ה שִׁכְבִ֖י עַד הַבֹּֽקֶר׃"
    },
    "14": {
      "verse_number": 14,
      "sort_number": 14,
      "text": "[RUTH 3:14]",
      "word_count": 5,
      "hebrew": "וַתִּשְׁכַּ֤ב מרגלתו מַרְגְּלוֹתָיוֹ֙ עַד הַבֹּ֔קֶר וַתָּ֕קָם בטרום בְּטֶ֛רֶם יַכִּ֥יר אִ֖ישׁ אֶת רֵעֵ֑הוּ וַיֹּ֨אמֶר֙ אַל יִוָּדַ֔ע כִּי בָ֥אָה הָאִשָּׁ֖ה הַגֹּֽרֶן׃"
    },
    "15": {
      "verse_number": 15,
      "sort_number": 15,
      "text": "[RUTH 3:15]",
      "word_count": 5,
      "hebrew": "וַיֹּ֗אמֶר הָ֠בִי הַמִּטְפַּ֧חַת אֲשֶׁר עָלַ֛יִךְ וְאֶֽחֳזִי בָ֖הּ וַתֹּ֣אחֶז בָּ֑הּ וַיָּ֤מָד שֵׁשׁ שְׂעֹרִים֙ וַיָּ֣שֶׁת עָלֶ֔יהָ וַיָּבֹ֖א הָעִֽיר׃"
    },
    "16": {
      "verse_number": 16,
      "sort_number": 16,
      "text": "[RUTH 3:16]",
      "word_count": 5,
      "hebrew": "וַתָּבוֹא֙ אֶל חֲמוֹתָ֔הּ וַתֹּ֖אמֶר מִי אַ֣תְּ בִּתִּ֑י וַתַּ֨גֶּד לָ֔הּ אֵ֛ת כָּל אֲשֶׁ֥ר עָֽשָׂה לָ֖הּ הָאִֽישׁ׃"
    },
    "17": {
      "verse_number": 17,
      "sort_number": 17,
      "text": "[RUTH 3:17]",
      "word_count": 5,
      "hebrew": "וַתֹּ֕אמֶר שֵׁשׁ הַשְּׂעֹרִ֥ים הָאֵ֖לֶּה נָ֣תַן לִ֑י כִּ֚י אָמַ֣ר אֵלַ֔י אַל תָּב֥וֹאִי רֵיקָ֖ם אֶל חֲמוֹתֵֽךְ׃"
    }
  }
}