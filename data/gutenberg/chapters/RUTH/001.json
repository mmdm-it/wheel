{
  "chapter_id": "RUTH_001",
  "chapter_key": "1",
  "chapter_number": 1,
  "sort_number": 1,
  "name": "1",
  "book_key": "RUTH",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 22,
  "verses": {
    "1": {
      "verse_number": 1,
      "sort_number": 1,
      "text": "[RUTH 1:1]",
      "word_count": 5,
      "hebrew": "וַיְהִ֗י בִּימֵי֙ שְׁפֹ֣ט הַשֹּׁפְטִ֔ים וַיְהִ֥י רָעָ֖ב בָּאָ֑רֶץ וַיֵּ֨לֶךְ אִ֜ישׁ מִבֵּ֧ית לֶ֣חֶם יְהוּדָ֗ה לָגוּר֙ בִּשְׂדֵ֣י מוֹאָ֔ב ה֥וּא וְאִשְׁתּ֖וֹ וּשְׁנֵ֥י בָנָֽיו׃"
    },
    "2": {
      "verse_number": 2,
      "sort_number": 2,
      "text": "[RUTH 1:2]",
      "word_count": 5,
      "hebrew": "וְשֵׁ֣ם הָאִ֣ישׁ אֱֽלִימֶ֡לֶךְ וְשֵׁם֩ אִשְׁתּ֨וֹ נָעֳמִ֜י וְשֵׁ֥ם שְׁנֵֽי בָנָ֣יו מַחְל֤וֹן וְכִלְיוֹן֙ אֶפְרָתִ֔ים מִבֵּ֥ית לֶ֖חֶם יְהוּדָ֑ה וַיָּבֹ֥אוּ שְׂדֵי מוֹאָ֖ב וַיִּֽהְיוּ שָֽׁם׃"
    },
    "3": {
      "verse_number": 3,
      "sort_number": 3,
      "text": "[RUTH 1:3]",
      "word_count": 5,
      "hebrew": "וַיָּ֥מָת אֱלִימֶ֖לֶךְ אִ֣ישׁ נָעֳמִ֑י וַתִּשָּׁאֵ֥ר הִ֖יא וּשְׁנֵ֥י בָנֶֽיהָ׃"
    },
    "4": {
      "verse_number": 4,
      "sort_number": 4,
      "text": "[RUTH 1:4]",
      "word_count": 5,
      "hebrew": "וַיִּשְׂא֣וּ לָהֶ֗ם נָשִׁים֙ מֹֽאֲבִיּ֔וֹת שֵׁ֤ם הָֽאַחַת֙ עָרְפָּ֔ה וְשֵׁ֥ם הַשֵּׁנִ֖ית ר֑וּת וַיֵּ֥שְׁבוּ שָׁ֖ם כְּעֶ֥שֶׂר שָׁנִֽים׃"
    },
    "5": {
      "verse_number": 5,
      "sort_number": 5,
      "text": "[RUTH 1:5]",
      "word_count": 5,
      "hebrew": "וַיָּמ֥וּתוּ גַם שְׁנֵיהֶ֖ם מַחְל֣וֹן וְכִלְי֑וֹן וַתִּשָּׁאֵר֙ הָֽאִשָּׁ֔ה מִשְּׁנֵ֥י יְלָדֶ֖יהָ וּמֵאִישָֽׁהּ׃"
    },
    "6": {
      "verse_number": 6,
      "sort_number": 6,
      "text": "[RUTH 1:6]",
      "word_count": 5,
      "hebrew": "וַתָּ֤קָם הִיא֙ וְכַלֹּתֶ֔יהָ וַתָּ֖שָׁב מִשְּׂדֵ֣י מוֹאָ֑ב כִּ֤י שָֽׁמְעָה֙ בִּשְׂדֵ֣ה מוֹאָ֔ב כִּֽי פָקַ֤ד יְהוָה֙ אֶת עַמּ֔וֹ לָתֵ֥ת לָהֶ֖ם לָֽחֶם׃"
    },
    "7": {
      "verse_number": 7,
      "sort_number": 7,
      "text": "[RUTH 1:7]",
      "word_count": 5,
      "hebrew": "וַתֵּצֵ֗א מִן הַמָּקוֹם֙ אֲשֶׁ֣ר הָיְתָה שָׁ֔מָּה וּשְׁתֵּ֥י כַלֹּתֶ֖יהָ עִמָּ֑הּ וַתֵּלַ֣כְנָה בַדֶּ֔רֶךְ לָשׁ֖וּב אֶל אֶ֥רֶץ יְהוּדָֽה׃"
    },
    "8": {
      "verse_number": 8,
      "sort_number": 8,
      "text": "[RUTH 1:8]",
      "word_count": 5,
      "hebrew": "וַתֹּ֤אמֶר נָעֳמִי֙ לִשְׁתֵּ֣י כַלֹּתֶ֔יהָ לֵ֣כְנָה שֹּׁ֔בְנָה אִשָּׁ֖ה לְבֵ֣ית אִמָּ֑הּ יעשה יַ֣עַשׂ יְהוָ֤ה עִמָּכֶם֙ חֶ֔סֶד כַּאֲשֶׁ֧ר עֲשִׂיתֶ֛ם עִם הַמֵּתִ֖ים וְעִמָּדִֽי׃"
    },
    "9": {
      "verse_number": 9,
      "sort_number": 9,
      "text": "[RUTH 1:9]",
      "word_count": 5,
      "hebrew": "יִתֵּ֤ן יְהוָה֙ לָכֶ֔ם וּמְצֶ֣אןָ מְנוּחָ֔ה אִשָּׁ֖ה בֵּ֣ית אִישָׁ֑הּ וַתִּשַּׁ֣ק לָהֶ֔ן וַתִּשֶּׂ֥אנָה קוֹלָ֖ן וַתִּבְכֶּֽינָה׃"
    },
    "10": {
      "verse_number": 10,
      "sort_number": 10,
      "text": "[RUTH 1:10]",
      "word_count": 5,
      "hebrew": "וַתֹּאמַ֖רְנָה לָּ֑הּ כִּי אִתָּ֥ךְ נָשׁ֖וּב לְעַמֵּֽךְ׃"
    },
    "11": {
      "verse_number": 11,
      "sort_number": 11,
      "text": "[RUTH 1:11]",
      "word_count": 5,
      "hebrew": "וַתֹּ֤אמֶר נָעֳמִי֙ שֹׁ֣בְנָה בְנֹתַ֔י לָ֥מָּה תֵלַ֖כְנָה עִמִּ֑י הַֽעֽוֹד לִ֤י בָנִים֙ בְּֽמֵעַ֔י וְהָי֥וּ לָכֶ֖ם לַאֲנָשִֽׁים׃"
    },
    "12": {
      "verse_number": 12,
      "sort_number": 12,
      "text": "[RUTH 1:12]",
      "word_count": 5,
      "hebrew": "שֹׁ֤בְנָה בְנֹתַי֙ לֵ֔כְןָ כִּ֥י זָקַ֖נְתִּי מִהְי֣וֹת לְאִ֑ישׁ כִּ֤י אָמַ֨רְתִּי֙ יֶשׁ לִ֣י תִקְוָ֔ה גַּ֣ם הָיִ֤יתִי הַלַּ֨יְלָה֙ לְאִ֔ישׁ וְגַ֖ם יָלַ֥דְתִּי בָנִֽים׃"
    },
    "13": {
      "verse_number": 13,
      "sort_number": 13,
      "text": "[RUTH 1:13]",
      "word_count": 5,
      "hebrew": "הֲלָהֵ֣ן תְּשַׂבֵּ֗רְנָה עַ֚ד אֲשֶׁ֣ר יִגְדָּ֔לוּ הֲלָהֵן֙ תֵּֽעָגֵ֔נָה לְבִלְתִּ֖י הֱי֣וֹת לְאִ֑ישׁ אַ֣ל בְּנֹתַ֗י כִּֽי מַר לִ֤י מְאֹד֙ מִכֶּ֔ם כִּֽי יָצְאָ֥ה בִ֖י יַד יְהוָֽה׃"
    },
    "14": {
      "verse_number": 14,
      "sort_number": 14,
      "text": "[RUTH 1:14]",
      "word_count": 5,
      "hebrew": "וַתִּשֶּׂ֣נָה קוֹלָ֔ן וַתִּבְכֶּ֖ינָה ע֑וֹד וַתִּשַּׁ֤ק עָרְפָּה֙ לַחֲמוֹתָ֔הּ וְר֖וּת דָּ֥בְקָה בָּֽהּ׃"
    },
    "15": {
      "verse_number": 15,
      "sort_number": 15,
      "text": "[RUTH 1:15]",
      "word_count": 5,
      "hebrew": "וַתֹּ֗אמֶר הִנֵּה֙ שָׁ֣בָה יְבִמְתֵּ֔ךְ אֶל עַמָּ֖הּ וְאֶל אֱלֹהֶ֑יהָ שׁ֖וּבִי אַחֲרֵ֥י יְבִמְתֵּֽךְ׃"
    },
    "16": {
      "verse_number": 16,
      "sort_number": 16,
      "text": "[RUTH 1:16]",
      "word_count": 5,
      "hebrew": "וַתֹּ֤אמֶר רוּת֙ אַל תִּפְגְּעִי בִ֔י לְעָזְבֵ֖ךְ לָשׁ֣וּב מֵאַחֲרָ֑יִךְ כִּ֠י אֶל אֲשֶׁ֨ר תֵּלְכִ֜י אֵלֵ֗ךְ וּבַאֲשֶׁ֤ר תָּלִ֨ינִי֙ אָלִ֔ין עַמֵּ֣ךְ עַמִּ֔י וֵאלֹהַ֖יִךְ אֱלֹהָֽי׃"
    },
    "17": {
      "verse_number": 17,
      "sort_number": 17,
      "text": "[RUTH 1:17]",
      "word_count": 5,
      "hebrew": "בַּאֲשֶׁ֤ר תָּמ֨וּתִי֙ אָמ֔וּת וְשָׁ֖ם אֶקָּבֵ֑ר כֹּה֩ יַעֲשֶׂ֨ה יְהוָ֥ה לִי֙ וְכֹ֣ה יֹסִ֔יף כִּ֣י הַמָּ֔וֶת יַפְרִ֖יד בֵּינִ֥י וּבֵינֵֽךְ׃"
    },
    "18": {
      "verse_number": 18,
      "sort_number": 18,
      "text": "[RUTH 1:18]",
      "word_count": 5,
      "hebrew": "וַתֵּ֕רֶא כִּֽי מִתְאַמֶּ֥צֶת הִ֖יא לָלֶ֣כֶת אִתָּ֑הּ וַתֶּחְדַּ֖ל לְדַבֵּ֥ר אֵלֶֽיהָ׃"
    },
    "19": {
      "verse_number": 19,
      "sort_number": 19,
      "text": "[RUTH 1:19]",
      "word_count": 5,
      "hebrew": "וַתֵּלַ֣כְנָה שְׁתֵּיהֶ֔ם עַד בֹּאָ֖נָה בֵּ֣ית לָ֑חֶם וַיְהִ֗י כְּבֹאָ֨נָה֙ בֵּ֣ית לֶ֔חֶם וַתֵּהֹ֤ם כָּל הָעִיר֙ עֲלֵיהֶ֔ן וַתֹּאמַ֖רְנָה הֲזֹ֥את נָעֳמִֽי׃"
    },
    "20": {
      "verse_number": 20,
      "sort_number": 20,
      "text": "[RUTH 1:20]",
      "word_count": 5,
      "hebrew": "וַתֹּ֣אמֶר אֲלֵיהֶ֔ן אַל תִּקְרֶ֥אנָה לִ֖י נָעֳמִ֑י קְרֶ֤אןָ לִי֙ מָרָ֔א כִּי הֵמַ֥ר שַׁדַּ֛י לִ֖י מְאֹֽד׃"
    },
    "21": {
      "verse_number": 21,
      "sort_number": 21,
      "text": "[RUTH 1:21]",
      "word_count": 5,
      "hebrew": "אֲנִי֙ מְלֵאָ֣ה הָלַ֔כְתִּי וְרֵיקָ֖ם הֱשִׁיבַ֣נִי יְהוָ֑ה לָ֣מָּה תִקְרֶ֤אנָה לִי֙ נָעֳמִ֔י וַֽיהוָה֙ עָ֣נָה בִ֔י וְשַׁדַּ֖י הֵ֥רַֽע לִֽי׃"
    },
    "22": {
      "verse_number": 22,
      "sort_number": 22,
      "text": "[RUTH 1:22]",
      "word_count": 5,
      "hebrew": "וַתָּ֣שָׁב נָעֳמִ֗י וְר֨וּת הַמּוֹאֲבִיָּ֤ה כַלָּתָהּ֙ עִמָּ֔הּ הַשָּׁ֖בָה מִשְּׂדֵ֣י מוֹאָ֑ב וְהֵ֗מָּה בָּ֚אוּ בֵּ֣ית לֶ֔חֶם בִּתְחִלַּ֖ת קְצִ֥יר שְׂעֹרִֽים׃"
    }
  }
}