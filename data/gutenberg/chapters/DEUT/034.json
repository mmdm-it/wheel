{
  "chapter_id": "DEUT_034",
  "chapter_key": "34",
  "chapter_number": 34,
  "sort_number": 34,
  "name": "34",
  "book_key": "DEUT",
  "testament": "Vetus_Testamentum",
  "section": "Pentateuchus",
  "verse_count": 12,
  "verses": {
    "1": {
      "verse_number": 1,
      "sort_number": 1,
      "text": "[DEUT 34:1]",
      "word_count": 5,
      "hebrew": "וַיַּ֨עַל מֹשֶׁ֜ה מֵֽעַרְבֹ֤ת מוֹאָב֙ אֶל הַ֣ר נְב֔וֹ רֹ֚אשׁ הַפִּסְגָּ֔ה אֲשֶׁ֖ר עַל פְּנֵ֣י יְרֵח֑וֹ וַיַּרְאֵ֨הוּ יְהוָ֧ה אֶת כָּל הָאָ֛רֶץ אֶת הַגִּלְעָ֖ד עַד דָּֽן׃"
    },
    "2": {
      "verse_number": 2,
      "sort_number": 2,
      "text": "[DEUT 34:2]",
      "word_count": 5,
      "hebrew": "וְאֵת֙ כָּל נַפְתָּלִ֔י וְאֶת אֶ֥רֶץ אֶפְרַ֖יִם וּמְנַשֶּׁ֑ה וְאֵת֙ כָּל אֶ֣רֶץ יְהוּדָ֔ה עַ֖ד הַיָּ֥ם הָאַחֲרֽוֹן׃"
    },
    "3": {
      "verse_number": 3,
      "sort_number": 3,
      "text": "[DEUT 34:3]",
      "word_count": 5,
      "hebrew": "וְאֶת הַנֶּ֗גֶב וְֽאֶת הַכִּכָּ֞ר בִּקְעַ֧ת יְרֵח֛וֹ עִ֥יר הַתְּמָרִ֖ים עַד צֹֽעַר׃"
    },
    "4": {
      "verse_number": 4,
      "sort_number": 4,
      "text": "[DEUT 34:4]",
      "word_count": 5,
      "hebrew": "וַיֹּ֨אמֶר יְהוָ֜ה אֵלָ֗יו זֹ֤את הָאָ֨רֶץ֙ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א תַעֲבֹֽר׃"
    },
    "5": {
      "verse_number": 5,
      "sort_number": 5,
      "text": "[DEUT 34:5]",
      "word_count": 5,
      "hebrew": "וַיָּ֨מָת שָׁ֜ם מֹשֶׁ֧ה עֶֽבֶד יְהוָ֛ה בְּאֶ֥רֶץ מוֹאָ֖ב עַל פִּ֥י יְהוָֽה׃"
    },
    "6": {
      "verse_number": 6,
      "sort_number": 6,
      "text": "[DEUT 34:6]",
      "word_count": 5,
      "hebrew": "וַיִּקְבֹּ֨ר אֹת֤וֹ בַגַּיְ֙ בְּאֶ֣רֶץ מוֹאָ֔ב מ֖וּל בֵּ֣ית פְּע֑וֹר וְלֹֽא יָדַ֥ע אִישׁ֙ אֶת קְבֻ֣רָת֔וֹ עַ֖ד הַיּ֥וֹם הַזֶּֽה׃"
    },
    "7": {
      "verse_number": 7,
      "sort_number": 7,
      "text": "[DEUT 34:7]",
      "word_count": 5,
      "hebrew": "וּמֹשֶׁ֗ה בֶּן מֵאָ֧ה וְעֶשְׂרִ֛ים שָׁנָ֖ה בְּמֹת֑וֹ לֹֽא כָהֲתָ֥ה עֵינ֖וֹ וְלֹא נָ֥ס לֵחֹֽה׃"
    },
    "8": {
      "verse_number": 8,
      "sort_number": 8,
      "text": "[DEUT 34:8]",
      "word_count": 5,
      "hebrew": "וַיִּבְכּוּ֩ בְנֵ֨י יִשְׂרָאֵ֧ל אֶת מֹשֶׁ֛ה בְּעַֽרְבֹ֥ת מוֹאָ֖ב שְׁלֹשִׁ֣ים י֑וֹם וַֽיִּתְּמ֔וּ יְמֵ֥י בְכִ֖י אֵ֥בֶל מֹשֶֽׁה׃"
    },
    "9": {
      "verse_number": 9,
      "sort_number": 9,
      "text": "[DEUT 34:9]",
      "word_count": 5,
      "hebrew": "וִֽיהוֹשֻׁ֣עַ בִּן נ֗וּן מָלֵא֙ ר֣וּחַ חָכְמָ֔ה כִּֽי סָמַ֥ךְ מֹשֶׁ֛ה אֶת יָדָ֖יו עָלָ֑יו וַיִּשְׁמְע֨וּ אֵלָ֤יו בְּנֵֽי יִשְׂרָאֵל֙ וַֽיַּעֲשׂ֔וּ כַּאֲשֶׁ֛ר צִוָּ֥ה יְהוָ֖ה אֶת מֹשֶֽׁה׃"
    },
    "10": {
      "verse_number": 10,
      "sort_number": 10,
      "text": "[DEUT 34:10]",
      "word_count": 5,
      "hebrew": "וְלֹֽא קָ֨ם נָבִ֥יא ע֛וֹד בְּיִשְׂרָאֵ֖ל כְּמֹשֶׁ֑ה אֲשֶׁר֙ יְדָע֣וֹ יְהוָ֔ה פָּנִ֖ים אֶל פָּנִֽים׃"
    },
    "11": {
      "verse_number": 11,
      "sort_number": 11,
      "text": "[DEUT 34:11]",
      "word_count": 5,
      "hebrew": "לְכָל הָ֨אֹת֜וֹת וְהַמּוֹפְתִ֗ים אֲשֶׁ֤ר שְׁלָחוֹ֙ יְהוָ֔ה לַעֲשׂ֖וֹת בְּאֶ֣רֶץ מִצְרָ֑יִם לְפַרְעֹ֥ה וּלְכָל עֲבָדָ֖יו וּלְכָל אַרְצֽוֹ׃"
    },
    "12": {
      "verse_number": 12,
      "sort_number": 12,
      "text": "[DEUT 34:12]",
      "word_count": 5,
      "hebrew": "וּלְכֹל֙ הַיָּ֣ד הַחֲזָקָ֔ה וּלְכֹ֖ל הַמּוֹרָ֣א הַגָּד֑וֹל אֲשֶׁר֙ עָשָׂ֣ה מֹשֶׁ֔ה לְעֵינֵ֖י כָּל יִשְׂרָאֵֽל׃"
    }
  }
}