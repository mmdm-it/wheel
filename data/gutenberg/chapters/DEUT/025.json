{
  "chapter_id": "DEUT_025",
  "chapter_key": "25",
  "chapter_number": 25,
  "sort_number": 25,
  "name": "25",
  "book_key": "DEUT",
  "testament": "Vetus_Testamentum",
  "section": "Pentateuchus",
  "verse_count": 19,
  "verses": {
    "1": {
      "verse_number": 1,
      "sort_number": 1,
      "text": "[DEUT 25:1]",
      "word_count": 5,
      "hebrew": "כִּֽי יִהְיֶ֥ה רִיב֙ בֵּ֣ין אֲנָשִׁ֔ים וְנִגְּשׁ֥וּ אֶל הַמִּשְׁפָּ֖ט וּשְׁפָט֑וּם וְהִצְדִּ֨יקוּ֙ אֶת הַצַּדִּ֔יק וְהִרְשִׁ֖יעוּ אֶת הָרָשָֽׁע׃"
    },
    "2": {
      "verse_number": 2,
      "sort_number": 2,
      "text": "[DEUT 25:2]",
      "word_count": 5,
      "hebrew": "וְהָיָ֛ה אִם בִּ֥ן הַכּ֖וֹת הָרָשָׁ֑ע וְהִפִּיל֤וֹ הַשֹּׁפֵט֙ וְהִכָּ֣הוּ לְפָנָ֔יו כְּדֵ֥י רִשְׁעָת֖וֹ בְּמִסְפָּֽר׃"
    },
    "3": {
      "verse_number": 3,
      "sort_number": 3,
      "text": "[DEUT 25:3]",
      "word_count": 5,
      "hebrew": "אַרְבָּעִ֥ים יַכֶּ֖נּוּ לֹ֣א יֹסִ֑יף פֶּן יֹסִ֨יף לְהַכֹּת֤וֹ עַל אֵ֨לֶּה֙ מַכָּ֣ה רַבָּ֔ה וְנִקְלָ֥ה אָחִ֖יךָ לְעֵינֶֽיךָ׃"
    },
    "4": {
      "verse_number": 4,
      "sort_number": 4,
      "text": "[DEUT 25:4]",
      "word_count": 5,
      "hebrew": "לֹא תַחְסֹ֥ם שׁ֖וֹר בְּדִישֽׁוֹ׃"
    },
    "5": {
      "verse_number": 5,
      "sort_number": 5,
      "text": "[DEUT 25:5]",
      "word_count": 5,
      "hebrew": "כִּֽי יֵשְׁב֨וּ אַחִ֜ים יַחְדָּ֗ו וּמֵ֨ת אַחַ֤ד מֵהֶם֙ וּבֵ֣ן אֵֽין ל֔וֹ לֹֽא תִהְיֶ֧ה אֵֽשֶׁת הַמֵּ֛ת הַח֖וּצָה לְאִ֣ישׁ זָ֑ר יְבָמָהּ֙ יָבֹ֣א עָלֶ֔יהָ וּלְקָחָ֥הּ ל֛וֹ לְאִשָּׁ֖ה וְיִבְּמָֽהּ׃"
    },
    "6": {
      "verse_number": 6,
      "sort_number": 6,
      "text": "[DEUT 25:6]",
      "word_count": 5,
      "hebrew": "וְהָיָ֗ה הַבְּכוֹר֙ אֲשֶׁ֣ר תֵּלֵ֔ד יָק֕וּם עַל שֵׁ֥ם אָחִ֖יו הַמֵּ֑ת וְלֹֽא יִמָּחֶ֥ה שְׁמ֖וֹ מִיִּשְׂרָאֵֽל׃"
    },
    "7": {
      "verse_number": 7,
      "sort_number": 7,
      "text": "[DEUT 25:7]",
      "word_count": 5,
      "hebrew": "וְאִם לֹ֤א יַחְפֹּץ֙ הָאִ֔ישׁ לָקַ֖חַת אֶת יְבִמְתּ֑וֹ וְעָלְתָה֩ יְבִמְתּ֨וֹ הַשַּׁ֜עְרָה אֶל הַזְּקֵנִ֗ים וְאָֽמְרָה֙ מֵאֵ֨ין יְבָמִ֜י לְהָקִ֨ים לְאָחִ֥יו שֵׁם֙ בְּיִשְׂרָאֵ֔ל לֹ֥א אָבָ֖ה יַבְּמִֽי׃"
    },
    "8": {
      "verse_number": 8,
      "sort_number": 8,
      "text": "[DEUT 25:8]",
      "word_count": 5,
      "hebrew": "וְקָֽרְאוּ ל֥וֹ זִקְנֵי עִיר֖וֹ וְדִבְּר֣וּ אֵלָ֑יו וְעָמַ֣ד וְאָמַ֔ר לֹ֥א חָפַ֖צְתִּי לְקַחְתָּֽהּ׃"
    },
    "9": {
      "verse_number": 9,
      "sort_number": 9,
      "text": "[DEUT 25:9]",
      "word_count": 5,
      "hebrew": "וְנִגְּשָׁ֨ה יְבִמְתּ֣וֹ אֵלָיו֮ לְעֵינֵ֣י הַזְּקֵנִים֒ וְחָלְצָ֤ה נַעֲלוֹ֙ מֵעַ֣ל רַגְל֔וֹ וְיָרְקָ֖ה בְּפָנָ֑יו וְעָֽנְתָה֙ וְאָ֣מְרָ֔ה כָּ֚כָה יֵעָשֶׂ֣ה לָאִ֔ישׁ אֲשֶׁ֥ר לֹא יִבְנֶ֖ה אֶת בֵּ֥ית אָחִֽיו׃"
    },
    "10": {
      "verse_number": 10,
      "sort_number": 10,
      "text": "[DEUT 25:10]",
      "word_count": 5,
      "hebrew": "וְנִקְרָ֥א שְׁמ֖וֹ בְּיִשְׂרָאֵ֑ל בֵּ֖ית חֲל֥וּץ הַנָּֽעַל׃"
    },
    "11": {
      "verse_number": 11,
      "sort_number": 11,
      "text": "[DEUT 25:11]",
      "word_count": 5,
      "hebrew": "כִּֽי יִנָּצ֨וּ אֲנָשִׁ֤ים יַחְדָּו֙ אִ֣ישׁ וְאָחִ֔יו וְקָֽרְבָה֙ אֵ֣שֶׁת הָֽאֶחָ֔ד לְהַצִּ֥יל אֶת אִישָׁ֖הּ מִיַּ֣ד מַכֵּ֑הוּ וְשָׁלְחָ֣ה יָדָ֔הּ וְהֶחֱזִ֖יקָה בִּמְבֻשָֽׁיו׃"
    },
    "12": {
      "verse_number": 12,
      "sort_number": 12,
      "text": "[DEUT 25:12]",
      "word_count": 5,
      "hebrew": "וְקַצֹּתָ֖ה אֶת כַּפָּ֑הּ לֹ֥א תָח֖וֹס עֵינֶֽךָ׃"
    },
    "13": {
      "verse_number": 13,
      "sort_number": 13,
      "text": "[DEUT 25:13]",
      "word_count": 5,
      "hebrew": "לֹֽא יִהְיֶ֥ה לְךָ֛ בְּכִֽיסְךָ֖ אֶ֣בֶן וָאָ֑בֶן גְּדוֹלָ֖ה וּקְטַנָּֽה׃"
    },
    "14": {
      "verse_number": 14,
      "sort_number": 14,
      "text": "[DEUT 25:14]",
      "word_count": 5,
      "hebrew": "לֹא יִהְיֶ֥ה לְךָ֛ בְּבֵיתְךָ֖ אֵיפָ֣ה וְאֵיפָ֑ה גְּדוֹלָ֖ה וּקְטַנָּֽה׃"
    },
    "15": {
      "verse_number": 15,
      "sort_number": 15,
      "text": "[DEUT 25:15]",
      "word_count": 5,
      "hebrew": "אֶ֣בֶן שְׁלֵמָ֤ה וָצֶ֨דֶק֙ יִֽהְיֶה לָּ֔ךְ אֵיפָ֧ה שְׁלֵמָ֛ה וָצֶ֖דֶק יִֽהְיֶה לָּ֑ךְ לְמַ֨עַן֙ יַאֲרִ֣יכוּ יָמֶ֔יךָ עַ֚ל הָֽאֲדָמָ֔ה אֲשֶׁר יְהוָ֥ה אֱלֹהֶ֖יךָ נֹתֵ֥ן לָֽךְ׃"
    },
    "16": {
      "verse_number": 16,
      "sort_number": 16,
      "text": "[DEUT 25:16]",
      "word_count": 5,
      "hebrew": "כִּ֧י תוֹעֲבַ֛ת יְהוָ֥ה אֱלֹהֶ֖יךָ כָּל עֹ֣שֵׂה אֵ֑לֶּה כֹּ֖ל עֹ֥שֵׂה עָֽוֶל׃"
    },
    "17": {
      "verse_number": 17,
      "sort_number": 17,
      "text": "[DEUT 25:17]",
      "word_count": 5,
      "hebrew": "זָכ֕וֹר אֵ֛ת אֲשֶׁר עָשָׂ֥ה לְךָ֖ עֲמָלֵ֑ק בַּדֶּ֖רֶךְ בְּצֵאתְכֶ֥ם מִמִּצְרָֽיִם׃"
    },
    "18": {
      "verse_number": 18,
      "sort_number": 18,
      "text": "[DEUT 25:18]",
      "word_count": 5,
      "hebrew": "אֲשֶׁ֨ר קָֽרְךָ֜ בַּדֶּ֗רֶךְ וַיְזַנֵּ֤ב בְּךָ֙ כָּל הַנֶּחֱשָׁלִ֣ים אַֽחַרֶ֔יךָ וְאַתָּ֖ה עָיֵ֣ף וְיָגֵ֑עַ וְלֹ֥א יָרֵ֖א אֱלֹהִֽים׃"
    },
    "19": {
      "verse_number": 19,
      "sort_number": 19,
      "text": "[DEUT 25:19]",
      "word_count": 5,
      "hebrew": "וְהָיָ֡ה בְּהָנִ֣יחַ יְהוָ֣ה אֱלֹהֶ֣יךָ לְ֠ךָ מִכָּל אֹ֨יְבֶ֜יךָ מִסָּבִ֗יב בָּאָ֨רֶץ֙ אֲשֶׁ֣ר יְהוָֽה אֱ֠לֹהֶיךָ נֹתֵ֨ן לְךָ֤ נַחֲלָה֙ לְרִשְׁתָּ֔הּ תִּמְחֶה֙ אֶת זֵ֣כֶר עֲמָלֵ֔ק מִתַּ֖חַת הַשָּׁמָ֑יִם לֹ֖א תִּשְׁכָּֽח׃"
    }
  }
}