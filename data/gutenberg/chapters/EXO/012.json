{
  "chapter_id": "EXO_012",
  "chapter_key": "12",
  "chapter_number": 12,
  "sort_number": 12,
  "name": "12",
  "book_key": "EXO",
  "testament": "Vetus_Testamentum",
  "section": "Pentateuchus",
  "verse_count": 51,
  "verses": {
    "1": {
      "verse_number": 1,
      "sort_number": 1,
      "text": "[EXO 12:1]",
      "word_count": 5,
      "hebrew": "וַיֹּ֤אמֶר יְהוָה֙ אֶל מֹשֶׁ֣ה וְאֶֽל אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃"
    },
    "2": {
      "verse_number": 2,
      "sort_number": 2,
      "text": "[EXO 12:2]",
      "word_count": 5,
      "hebrew": "הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃"
    },
    "3": {
      "verse_number": 3,
      "sort_number": 3,
      "text": "[EXO 12:3]",
      "word_count": 5,
      "hebrew": "דַּבְּר֗וּ אֶֽל כָּל עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית אָבֹ֖ת שֶׂ֥ה לַבָּֽיִת׃"
    },
    "4": {
      "verse_number": 4,
      "sort_number": 4,
      "text": "[EXO 12:4]",
      "word_count": 5,
      "hebrew": "וְאִם יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל הַשֶּֽׂה׃"
    },
    "5": {
      "verse_number": 5,
      "sort_number": 5,
      "text": "[EXO 12:5]",
      "word_count": 5,
      "hebrew": "שֶׂ֥ה תָמִ֛ים זָכָ֥ר בֶּן שָׁנָ֖ה יִהְיֶ֣ה לָכֶ֑ם מִן הַכְּבָשִׂ֥ים וּמִן הָעִזִּ֖ים תִּקָּֽחוּ׃"
    },
    "6": {
      "verse_number": 6,
      "sort_number": 6,
      "text": "[EXO 12:6]",
      "word_count": 5,
      "hebrew": "וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת יִשְׂרָאֵ֖ל בֵּ֥ין הָעַרְבָּֽיִם׃"
    },
    "7": {
      "verse_number": 7,
      "sort_number": 7,
      "text": "[EXO 12:7]",
      "word_count": 5,
      "hebrew": "וְלָֽקְחוּ֙ מִן הַדָּ֔ם וְנָֽתְנ֛וּ עַל שְׁתֵּ֥י הַמְּזוּזֹ֖ת וְעַל הַמַּשְׁק֑וֹף עַ֚ל הַבָּ֣תִּ֔ים אֲשֶׁר יֹאכְל֥וּ אֹת֖וֹ בָּהֶֽם׃"
    },
    "8": {
      "verse_number": 8,
      "sort_number": 8,
      "text": "[EXO 12:8]",
      "word_count": 5,
      "hebrew": "וְאָכְל֥וּ אֶת הַבָּשָׂ֖ר בַּלַּ֣יְלָה הַזֶּ֑ה צְלִי אֵ֣שׁ וּמַצּ֔וֹת עַל מְרֹרִ֖ים יֹאכְלֻֽהוּ׃"
    },
    "9": {
      "verse_number": 9,
      "sort_number": 9,
      "text": "[EXO 12:9]",
      "word_count": 5,
      "hebrew": "אַל תֹּאכְל֤וּ מִמֶּ֨נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם צְלִי אֵ֔שׁ רֹאשׁ֥וֹ עַל כְּרָעָ֖יו וְעַל קִרְבּֽוֹ׃"
    },
    "10": {
      "verse_number": 10,
      "sort_number": 10,
      "text": "[EXO 12:10]",
      "word_count": 5,
      "hebrew": "וְלֹא תוֹתִ֥ירוּ מִמֶּ֖נּוּ עַד בֹּ֑קֶר וְהַנֹּתָ֥ר מִמֶּ֛נּוּ עַד בֹּ֖קֶר בָּאֵ֥שׁ תִּשְׂרֹֽפוּ׃"
    },
    "11": {
      "verse_number": 11,
      "sort_number": 11,
      "text": "[EXO 12:11]",
      "word_count": 5,
      "hebrew": "וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃"
    },
    "12": {
      "verse_number": 12,
      "sort_number": 12,
      "text": "[EXO 12:12]",
      "word_count": 5,
      "hebrew": "וְעָבַרְתִּ֣י בְאֶֽרֶץ מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד בְּהֵמָ֑ה וּבְכָל אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃"
    },
    "13": {
      "verse_number": 13,
      "sort_number": 13,
      "text": "[EXO 12:13]",
      "word_count": 5,
      "hebrew": "וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֨יתִי֙ אֶת הַדָּ֔ם וּפָסַחְתִּ֖י עֲלֵכֶ֑ם וְלֹֽא יִֽהְיֶ֨ה בָכֶ֥ם נֶ֨גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃"
    },
    "14": {
      "verse_number": 14,
      "sort_number": 14,
      "text": "[EXO 12:14]",
      "word_count": 5,
      "hebrew": "וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃"
    },
    "15": {
      "verse_number": 15,
      "sort_number": 15,
      "text": "[EXO 12:15]",
      "word_count": 5,
      "hebrew": "שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י כָּל אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד י֥וֹם הַשְּׁבִעִֽי׃"
    },
    "16": {
      "verse_number": 16,
      "sort_number": 16,
      "text": "[EXO 12:16]",
      "word_count": 5,
      "hebrew": "וּבַיּ֤וֹם הָרִאשׁוֹן֙ מִקְרָא קֹ֔דֶשׁ וּבַיּוֹם֙ הַשְּׁבִיעִ֔י מִקְרָא קֹ֖דֶשׁ יִהְיֶ֣ה לָכֶ֑ם כָּל מְלָאכָה֙ לֹא יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃"
    },
    "17": {
      "verse_number": 17,
      "sort_number": 17,
      "text": "[EXO 12:17]",
      "word_count": 5,
      "hebrew": "וּשְׁמַרְתֶּם֮ אֶת הַמַּצּוֹת֒ כִּ֗י בְּעֶ֨צֶם֙ הַיּ֣וֹם הַזֶּ֔ה הוֹצֵ֥אתִי אֶת צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃"
    },
    "18": {
      "verse_number": 18,
      "sort_number": 18,
      "text": "[EXO 12:18]",
      "word_count": 5,
      "hebrew": "בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃"
    },
    "19": {
      "verse_number": 19,
      "sort_number": 19,
      "text": "[EXO 12:19]",
      "word_count": 5,
      "hebrew": "שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י כָּל אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃"
    },
    "20": {
      "verse_number": 20,
      "sort_number": 20,
      "text": "[EXO 12:20]",
      "word_count": 5,
      "hebrew": "כָּל מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃"
    },
    "21": {
      "verse_number": 21,
      "sort_number": 21,
      "text": "[EXO 12:21]",
      "word_count": 5,
      "hebrew": "וַיִּקְרָ֥א מֹשֶׁ֛ה לְכָל זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃"
    },
    "22": {
      "verse_number": 22,
      "sort_number": 22,
      "text": "[EXO 12:22]",
      "word_count": 5,
      "hebrew": "וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר בַּסַּף֒ וְהִגַּעְתֶּ֤ם אֶל הַמַּשְׁקוֹף֙ וְאֶל שְׁתֵּ֣י הַמְּזוּזֹ֔ת מִן הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח בֵּית֖וֹ עַד בֹּֽקֶר׃"
    },
    "23": {
      "verse_number": 23,
      "sort_number": 23,
      "text": "[EXO 12:23]",
      "word_count": 5,
      "hebrew": "וְעָבַ֣ר יְהוָה֮ לִנְגֹּ֣ף אֶת מִצְרַיִם֒ וְרָאָ֤ה אֶת הַדָּם֙ עַל הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל בָּתֵּיכֶ֖ם לִנְגֹּֽף׃"
    },
    "24": {
      "verse_number": 24,
      "sort_number": 24,
      "text": "[EXO 12:24]",
      "word_count": 5,
      "hebrew": "וּשְׁמַרְתֶּ֖ם אֶת הַדָּבָ֣ר הַזֶּ֑ה לְחָק לְךָ֥ וּלְבָנֶ֖יךָ עַד עוֹלָֽם׃"
    },
    "25": {
      "verse_number": 25,
      "sort_number": 25,
      "text": "[EXO 12:25]",
      "word_count": 5,
      "hebrew": "וְהָיָ֞ה כִּֽי תָבֹ֣אוּ אֶל הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת הָעֲבֹדָ֥ה הַזֹּֽאת׃"
    },
    "26": {
      "verse_number": 26,
      "sort_number": 26,
      "text": "[EXO 12:26]",
      "word_count": 5,
      "hebrew": "וְהָיָ֕ה כִּֽי יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃"
    },
    "27": {
      "verse_number": 27,
      "sort_number": 27,
      "text": "[EXO 12:27]",
      "word_count": 5,
      "hebrew": "וַאֲמַרְתֶּ֡ם זֶֽבַח פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל בָּתֵּ֤י בְנֵֽי יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת מִצְרַ֖יִם וְאֶת בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃"
    },
    "28": {
      "verse_number": 28,
      "sort_number": 28,
      "text": "[EXO 12:28]",
      "word_count": 5,
      "hebrew": "וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת מֹשֶׁ֥ה וְאַהֲרֹ֖ן כֵּ֥ן עָשֽׂוּ׃"
    },
    "29": {
      "verse_number": 29,
      "sort_number": 29,
      "text": "[EXO 12:29]",
      "word_count": 5,
      "hebrew": "וַיְהִ֣י בַּחֲצִ֣י הַלַּ֗יְלָה וַֽיהוָה֮ הִכָּ֣ה כָל בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃"
    },
    "30": {
      "verse_number": 30,
      "sort_number": 30,
      "text": "[EXO 12:30]",
      "word_count": 5,
      "hebrew": "וַיָּ֨קָם פַּרְעֹ֜ה לַ֗יְלָה ה֤וּא וְכָל עֲבָדָיו֙ וְכָל מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי אֵ֣ין בַּ֔יִת אֲשֶׁ֥ר אֵֽין שָׁ֖ם מֵֽת׃"
    },
    "31": {
      "verse_number": 31,
      "sort_number": 31,
      "text": "[EXO 12:31]",
      "word_count": 5,
      "hebrew": "וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֨אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם אַתֶּ֖ם גַּם בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת יְהוָ֖ה כְּדַבֶּרְכֶֽם׃"
    },
    "32": {
      "verse_number": 32,
      "sort_number": 32,
      "text": "[EXO 12:32]",
      "word_count": 5,
      "hebrew": "גַּם צֹאנְכֶ֨ם גַּם בְּקַרְכֶ֥ם קְח֛וּ כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם אֹתִֽי׃"
    },
    "33": {
      "verse_number": 33,
      "sort_number": 33,
      "text": "[EXO 12:33]",
      "word_count": 5,
      "hebrew": "וַתֶּחֱזַ֤ק מִצְרַ֨יִם֙ עַל הָעָ֔ם לְמַהֵ֖ר לְשַׁלְּחָ֣ם מִן הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃"
    },
    "34": {
      "verse_number": 34,
      "sort_number": 34,
      "text": "[EXO 12:34]",
      "word_count": 5,
      "hebrew": "וַיִּשָּׂ֥א הָעָ֛ם אֶת בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל שִׁכְמָֽם׃"
    },
    "35": {
      "verse_number": 35,
      "sort_number": 35,
      "text": "[EXO 12:35]",
      "word_count": 5,
      "hebrew": "וּבְנֵי יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי כֶ֛סֶף וּכְלֵ֥י זָהָ֖ב וּשְׂמָלֹֽת׃"
    },
    "36": {
      "verse_number": 36,
      "sort_number": 36,
      "text": "[EXO 12:36]",
      "word_count": 5,
      "hebrew": "וַֽיהוָ֞ה נָתַ֨ן אֶת חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת מִצְרָֽיִם׃"
    },
    "37": {
      "verse_number": 37,
      "sort_number": 37,
      "text": "[EXO 12:37]",
      "word_count": 5,
      "hebrew": "וַיִּסְע֧וּ בְנֵֽי יִשְׂרָאֵ֛ל מֵרַעְמְסֵ֖ס סֻכֹּ֑תָה כְּשֵׁשׁ מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃"
    },
    "38": {
      "verse_number": 38,
      "sort_number": 38,
      "text": "[EXO 12:38]",
      "word_count": 5,
      "hebrew": "וְגַם עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃"
    },
    "39": {
      "verse_number": 39,
      "sort_number": 39,
      "text": "[EXO 12:39]",
      "word_count": 5,
      "hebrew": "וַיֹּאפ֨וּ אֶת הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם צֵדָ֖ה לֹא עָשׂ֥וּ לָהֶֽם׃"
    },
    "40": {
      "verse_number": 40,
      "sort_number": 40,
      "text": "[EXO 12:40]",
      "word_count": 5,
      "hebrew": "וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃"
    },
    "41": {
      "verse_number": 41,
      "sort_number": 41,
      "text": "[EXO 12:41]",
      "word_count": 5,
      "hebrew": "וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֨צֶם֙ הַיּ֣וֹם הַזֶּ֔ה יָֽצְא֛וּ כָּל צִבְא֥וֹת יְהוָ֖ה מֵאֶ֥רֶץ מִצְרָֽיִם׃"
    },
    "42": {
      "verse_number": 42,
      "sort_number": 42,
      "text": "[EXO 12:42]",
      "word_count": 5,
      "hebrew": "לֵ֣יל שִׁמֻּרִ֥ים הוּא֙ לַֽיהוָ֔ה לְהוֹצִיאָ֖ם מֵאֶ֣רֶץ מִצְרָ֑יִם הֽוּא הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל בְּנֵ֥י יִשְׂרָאֵ֖ל לְדֹרֹתָֽם׃"
    },
    "43": {
      "verse_number": 43,
      "sort_number": 43,
      "text": "[EXO 12:43]",
      "word_count": 5,
      "hebrew": "וַיֹּ֤אמֶר יְהוָה֙ אֶל מֹשֶׁ֣ה וְאַהֲרֹ֔ן זֹ֖את חֻקַּ֣ת הַפָּ֑סַח כָּל בֶּן נֵכָ֖ר לֹא יֹ֥אכַל בּֽוֹ׃"
    },
    "44": {
      "verse_number": 44,
      "sort_number": 44,
      "text": "[EXO 12:44]",
      "word_count": 5,
      "hebrew": "וְכָל עֶ֥בֶד אִ֖ישׁ מִקְנַת כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃"
    },
    "45": {
      "verse_number": 45,
      "sort_number": 45,
      "text": "[EXO 12:45]",
      "word_count": 5,
      "hebrew": "תּוֹשָׁ֥ב וְשָׂכִ֖יר לֹא יֹ֥אכַל בּֽוֹ׃"
    },
    "46": {
      "verse_number": 46,
      "sort_number": 46,
      "text": "[EXO 12:46]",
      "word_count": 5,
      "hebrew": "בְּבַ֤יִת אֶחָד֙ יֵאָכֵ֔ל לֹא תוֹצִ֧יא מִן הַבַּ֛יִת מִן הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ בֽוֹ׃"
    },
    "47": {
      "verse_number": 47,
      "sort_number": 47,
      "text": "[EXO 12:47]",
      "word_count": 5,
      "hebrew": "כָּל עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃"
    },
    "48": {
      "verse_number": 48,
      "sort_number": 48,
      "text": "[EXO 12:48]",
      "word_count": 5,
      "hebrew": "וְכִֽי יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַיהוָה֒ הִמּ֧וֹל ל֣וֹ כָל זָכָ֗ר וְאָז֙ יִקְרַ֣ב לַעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל עָרֵ֖ל לֹֽא יֹ֥אכַל בּֽוֹ׃"
    },
    "49": {
      "verse_number": 49,
      "sort_number": 49,
      "text": "[EXO 12:49]",
      "word_count": 5,
      "hebrew": "תּוֹרָ֣ה אַחַ֔ת יִהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתוֹכְכֶֽם׃"
    },
    "50": {
      "verse_number": 50,
      "sort_number": 50,
      "text": "[EXO 12:50]",
      "word_count": 5,
      "hebrew": "וַיַּֽעֲשׂ֖וּ כָּל בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת מֹשֶׁ֥ה וְאֶֽת אַהֲרֹ֖ן כֵּ֥ן עָשֽׂוּ׃"
    },
    "51": {
      "verse_number": 51,
      "sort_number": 51,
      "text": "[EXO 12:51]",
      "word_count": 5,
      "hebrew": "וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל צִבְאֹתָֽם׃"
    }
  }
}