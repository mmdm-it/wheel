{
  "chapter_id": "EXO_021",
  "chapter_key": "21",
  "chapter_number": 21,
  "sort_number": 21,
  "name": "21",
  "book_key": "EXO",
  "testament": "Vetus_Testamentum",
  "section": "Pentateuchus",
  "verse_count": 36,
  "verses": {
    "1": {
      "verse_number": 1,
      "sort_number": 1,
      "text": "[EXO 21:1]",
      "word_count": 5,
      "hebrew": "וְאֵ֨לֶּה֙ הַמִּשְׁפָּטִ֔ים אֲשֶׁ֥ר תָּשִׂ֖ים לִפְנֵיהֶֽם׃"
    },
    "2": {
      "verse_number": 2,
      "sort_number": 2,
      "text": "[EXO 21:2]",
      "word_count": 5,
      "hebrew": "כִּ֤י תִקְנֶה֙ עֶ֣בֶד עִבְרִ֔י שֵׁ֥שׁ שָׁנִ֖ים יַעֲבֹ֑ד וּבַ֨שְּׁבִעִ֔ת יֵצֵ֥א לַֽחָפְשִׁ֖י חִנָּֽם׃"
    },
    "3": {
      "verse_number": 3,
      "sort_number": 3,
      "text": "[EXO 21:3]",
      "word_count": 5,
      "hebrew": "אִם בְּגַפּ֥וֹ יָבֹ֖א בְּגַפּ֣וֹ יֵצֵ֑א אִם בַּ֤עַל אִשָּׁה֙ ה֔וּא וְיָצְאָ֥ה אִשְׁתּ֖וֹ עִמּֽוֹ׃"
    },
    "4": {
      "verse_number": 4,
      "sort_number": 4,
      "text": "[EXO 21:4]",
      "word_count": 5,
      "hebrew": "אִם אֲדֹנָיו֙ יִתֶּן ל֣וֹ אִשָּׁ֔ה וְיָלְדָה ל֥וֹ בָנִ֖ים א֣וֹ בָנ֑וֹת הָאִשָּׁ֣ה וִילָדֶ֗יהָ תִּהְיֶה֙ לַֽאדֹנֶ֔יהָ וְה֖וּא יֵצֵ֥א בְגַפּֽוֹ׃"
    },
    "5": {
      "verse_number": 5,
      "sort_number": 5,
      "text": "[EXO 21:5]",
      "word_count": 5,
      "hebrew": "וְאִם אָמֹ֤ר יֹאמַר֙ הָעֶ֔בֶד אָהַ֨בְתִּי֙ אֶת אֲדֹנִ֔י אֶת אִשְׁתִּ֖י וְאֶת בָּנָ֑י לֹ֥א אֵצֵ֖א חָפְשִֽׁי׃"
    },
    "6": {
      "verse_number": 6,
      "sort_number": 6,
      "text": "[EXO 21:6]",
      "word_count": 5,
      "hebrew": "וְהִגִּישׁ֤וֹ אֲדֹנָיו֙ אֶל הָ֣אֱלֹהִ֔ים וְהִגִּישׁוֹ֙ אֶל הַדֶּ֔לֶת א֖וֹ אֶל הַמְּזוּזָ֑ה וְרָצַ֨ע אֲדֹנָ֤יו אֶת אָזְנוֹ֙ בַּמַּרְצֵ֔עַ וַעֲבָד֖וֹ לְעֹלָֽם׃"
    },
    "7": {
      "verse_number": 7,
      "sort_number": 7,
      "text": "[EXO 21:7]",
      "word_count": 5,
      "hebrew": "וְכִֽי יִמְכֹּ֥ר אִ֛ישׁ אֶת בִּתּ֖וֹ לְאָמָ֑ה לֹ֥א תֵצֵ֖א כְּצֵ֥את הָעֲבָדִֽים׃"
    },
    "8": {
      "verse_number": 8,
      "sort_number": 8,
      "text": "[EXO 21:8]",
      "word_count": 5,
      "hebrew": "אִם רָעָ֞ה בְּעֵינֵ֧י אֲדֹנֶ֛יהָ אֲשֶׁר לא ל֥וֹ יְעָדָ֖הּ וְהֶפְדָּ֑הּ לְעַ֥ם נָכְרִ֛י לֹא יִמְשֹׁ֥ל לְמָכְרָ֖הּ בְּבִגְדוֹ בָֽהּ׃"
    },
    "9": {
      "verse_number": 9,
      "sort_number": 9,
      "text": "[EXO 21:9]",
      "word_count": 5,
      "hebrew": "וְאִם לִבְנ֖וֹ יִֽיעָדֶ֑נָּה כְּמִשְׁפַּ֥ט הַבָּנ֖וֹת יַעֲשֶׂה לָּֽהּ׃"
    },
    "10": {
      "verse_number": 10,
      "sort_number": 10,
      "text": "[EXO 21:10]",
      "word_count": 5,
      "hebrew": "אִם אַחֶ֖רֶת יִֽקַּֽח ל֑וֹ שְׁאֵרָ֛הּ כְּסוּתָ֥הּ וְעֹנָתָ֖הּ לֹ֥א יִגְרָֽע׃"
    },
    "11": {
      "verse_number": 11,
      "sort_number": 11,
      "text": "[EXO 21:11]",
      "word_count": 5,
      "hebrew": "וְאִם שְׁלָ֨שׁ אֵ֔לֶּה לֹ֥א יַעֲשֶׂ֖ה לָ֑הּ וְיָצְאָ֥ה חִנָּ֖ם אֵ֥ין כָּֽסֶף׃"
    },
    "12": {
      "verse_number": 12,
      "sort_number": 12,
      "text": "[EXO 21:12]",
      "word_count": 5,
      "hebrew": "מַכֵּ֥ה אִ֛ישׁ וָמֵ֖ת מ֥וֹת יוּמָֽת׃"
    },
    "13": {
      "verse_number": 13,
      "sort_number": 13,
      "text": "[EXO 21:13]",
      "word_count": 5,
      "hebrew": "וַאֲשֶׁר֙ לֹ֣א צָדָ֔ה וְהָאֱלֹהִ֖ים אִנָּ֣ה לְיָד֑וֹ וְשַׂמְתִּ֤י לְךָ֙ מָק֔וֹם אֲשֶׁ֥ר יָנ֖וּס שָֽׁמָּה׃"
    },
    "14": {
      "verse_number": 14,
      "sort_number": 14,
      "text": "[EXO 21:14]",
      "word_count": 5,
      "hebrew": "וְכִֽי יָזִ֥ד אִ֛ישׁ עַל רֵעֵ֖הוּ לְהָרְג֣וֹ בְעָרְמָ֑ה מֵעִ֣ם מִזְבְּחִ֔י תִּקָּחֶ֖נּוּ לָמֽוּת׃"
    },
    "15": {
      "verse_number": 15,
      "sort_number": 15,
      "text": "[EXO 21:15]",
      "word_count": 5,
      "hebrew": "וּמַכֵּ֥ה אָבִ֛יו וְאִמּ֖וֹ מ֥וֹת יוּמָֽת׃"
    },
    "16": {
      "verse_number": 16,
      "sort_number": 16,
      "text": "[EXO 21:16]",
      "word_count": 5,
      "hebrew": "וְגֹנֵ֨ב אִ֧ישׁ וּמְכָר֛וֹ וְנִמְצָ֥א בְיָד֖וֹ מ֥וֹת יוּמָֽת׃"
    },
    "17": {
      "verse_number": 17,
      "sort_number": 17,
      "text": "[EXO 21:17]",
      "word_count": 5,
      "hebrew": "וּמְקַלֵּ֥ל אָבִ֛יו וְאִמּ֖וֹ מ֥וֹת יוּמָֽת׃"
    },
    "18": {
      "verse_number": 18,
      "sort_number": 18,
      "text": "[EXO 21:18]",
      "word_count": 5,
      "hebrew": "וְכִֽי יְרִיבֻ֣ן אֲנָשִׁ֔ים וְהִכָּה אִישׁ֙ אֶת רֵעֵ֔הוּ בְּאֶ֖בֶן א֣וֹ בְאֶגְרֹ֑ף וְלֹ֥א יָמ֖וּת וְנָפַ֥ל לְמִשְׁכָּֽב׃"
    },
    "19": {
      "verse_number": 19,
      "sort_number": 19,
      "text": "[EXO 21:19]",
      "word_count": 5,
      "hebrew": "אִם יָק֞וּם וְהִתְהַלֵּ֥ךְ בַּח֛וּץ עַל מִשְׁעַנְתּ֖וֹ וְנִקָּ֣ה הַמַּכֶּ֑ה רַ֥ק שִׁבְתּ֛וֹ יִתֵּ֖ן וְרַפֹּ֥א יְרַפֵּֽא׃"
    },
    "20": {
      "verse_number": 20,
      "sort_number": 20,
      "text": "[EXO 21:20]",
      "word_count": 5,
      "hebrew": "וְכִֽי יַכֶּה֩ אִ֨ישׁ אֶת עַבְדּ֜וֹ א֤וֹ אֶת אֲמָתוֹ֙ בַּשֵּׁ֔בֶט וּמֵ֖ת תַּ֣חַת יָד֑וֹ נָקֹ֖ם יִנָּקֵֽם׃"
    },
    "21": {
      "verse_number": 21,
      "sort_number": 21,
      "text": "[EXO 21:21]",
      "word_count": 5,
      "hebrew": "אַ֥ךְ אִם י֛וֹם א֥וֹ יוֹמַ֖יִם יַעֲמֹ֑ד לֹ֣א יֻקַּ֔ם כִּ֥י כַסְפּ֖וֹ הֽוּא׃"
    },
    "22": {
      "verse_number": 22,
      "sort_number": 22,
      "text": "[EXO 21:22]",
      "word_count": 5,
      "hebrew": "וְכִֽי יִנָּצ֣וּ אֲנָשִׁ֗ים וְנָ֨גְפ֜וּ אִשָּׁ֤ה הָרָה֙ וְיָצְא֣וּ יְלָדֶ֔יהָ וְלֹ֥א יִהְיֶ֖ה אָס֑וֹן עָנ֣וֹשׁ יֵעָנֵ֗שׁ כַּֽאֲשֶׁ֨ר יָשִׁ֤ית עָלָיו֙ בַּ֣עַל הָֽאִשָּׁ֔ה וְנָתַ֖ן בִּפְלִלִֽים׃"
    },
    "23": {
      "verse_number": 23,
      "sort_number": 23,
      "text": "[EXO 21:23]",
      "word_count": 5,
      "hebrew": "וְאִם אָס֖וֹן יִהְיֶ֑ה וְנָתַתָּ֥ה נֶ֖פֶשׁ תַּ֥חַת נָֽפֶשׁ׃"
    },
    "24": {
      "verse_number": 24,
      "sort_number": 24,
      "text": "[EXO 21:24]",
      "word_count": 5,
      "hebrew": "עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן יָ֚ד תַּ֣חַת יָ֔ד רֶ֖גֶל תַּ֥חַת רָֽגֶל׃"
    },
    "25": {
      "verse_number": 25,
      "sort_number": 25,
      "text": "[EXO 21:25]",
      "word_count": 5,
      "hebrew": "כְּוִיָּה֙ תַּ֣חַת כְּוִיָּ֔ה פֶּ֖צַע תַּ֣חַת פָּ֑צַע חַבּוּרָ֕ה תַּ֖חַת חַבּוּרָֽה׃"
    },
    "26": {
      "verse_number": 26,
      "sort_number": 26,
      "text": "[EXO 21:26]",
      "word_count": 5,
      "hebrew": "וְכִֽי יַכֶּ֨ה אִ֜ישׁ אֶת עֵ֥ין עַבְדּ֛וֹ אֽוֹ אֶת עֵ֥ין אֲמָת֖וֹ וְשִֽׁחֲתָ֑הּ לַֽחָפְשִׁ֥י יְשַׁלְּחֶ֖נּוּ תַּ֥חַת עֵינֽוֹ׃"
    },
    "27": {
      "verse_number": 27,
      "sort_number": 27,
      "text": "[EXO 21:27]",
      "word_count": 5,
      "hebrew": "וְאִם שֵׁ֥ן עַבְדּ֛וֹ אֽוֹ שֵׁ֥ן אֲמָת֖וֹ יַפִּ֑יל לַֽחָפְשִׁ֥י יְשַׁלְּחֶ֖נּוּ תַּ֥חַת שִׁנּֽוֹ׃"
    },
    "28": {
      "verse_number": 28,
      "sort_number": 28,
      "text": "[EXO 21:28]",
      "word_count": 5,
      "hebrew": "וְכִֽי יִגַּ֨ח שׁ֥וֹר אֶת אִ֛ישׁ א֥וֹ אֶת אִשָּׁ֖ה וָמֵ֑ת סָק֨וֹל יִסָּקֵ֜ל הַשּׁ֗וֹר וְלֹ֤א יֵאָכֵל֙ אֶת בְּשָׂר֔וֹ וּבַ֥עַל הַשּׁ֖וֹר נָקִֽי׃"
    },
    "29": {
      "verse_number": 29,
      "sort_number": 29,
      "text": "[EXO 21:29]",
      "word_count": 5,
      "hebrew": "וְאִ֡ם שׁוֹר֩ נַגָּ֨ח ה֜וּא מִתְּמֹ֣ל שִׁלְשֹׁ֗ם וְהוּעַ֤ד בִּבְעָלָיו֙ וְלֹ֣א יִשְׁמְרֶ֔נּוּ וְהֵמִ֥ית אִ֖ישׁ א֣וֹ אִשָּׁ֑ה הַשּׁוֹר֙ יִסָּקֵ֔ל וְגַם בְּעָלָ֖יו יוּמָֽת׃"
    },
    "30": {
      "verse_number": 30,
      "sort_number": 30,
      "text": "[EXO 21:30]",
      "word_count": 5,
      "hebrew": "אִם כֹּ֖פֶר יוּשַׁ֣ת עָלָ֑יו וְנָתַן֙ פִּדְיֹ֣ן נַפְשׁ֔וֹ כְּכֹ֥ל אֲשֶׁר יוּשַׁ֖ת עָלָֽיו׃"
    },
    "31": {
      "verse_number": 31,
      "sort_number": 31,
      "text": "[EXO 21:31]",
      "word_count": 5,
      "hebrew": "אוֹ בֵ֥ן יִגָּ֖ח אוֹ בַ֣ת יִגָּ֑ח כַּמִּשְׁפָּ֥ט הַזֶּ֖ה יֵעָ֥שֶׂה לּֽוֹ׃"
    },
    "32": {
      "verse_number": 32,
      "sort_number": 32,
      "text": "[EXO 21:32]",
      "word_count": 5,
      "hebrew": "אִם עֶ֛בֶד יִגַּ֥ח הַשּׁ֖וֹר א֣וֹ אָמָ֑ה כֶּ֣סֶף שְׁלֹשִׁ֣ים שְׁקָלִ֗ים יִתֵּן֙ לַֽאדֹנָ֔יו וְהַשּׁ֖וֹר יִסָּקֵֽל׃"
    },
    "33": {
      "verse_number": 33,
      "sort_number": 33,
      "text": "[EXO 21:33]",
      "word_count": 5,
      "hebrew": "וְכִֽי יִפְתַּ֨ח אִ֜ישׁ בּ֗וֹר א֠וֹ כִּֽי יִכְרֶ֥ה אִ֛ישׁ בֹּ֖ר וְלֹ֣א יְכַסֶּ֑נּוּ וְנָֽפַל שָׁ֥מָּה שּׁ֖וֹר א֥וֹ חֲמֽוֹר׃"
    },
    "34": {
      "verse_number": 34,
      "sort_number": 34,
      "text": "[EXO 21:34]",
      "word_count": 5,
      "hebrew": "בַּ֤עַל הַבּוֹר֙ יְשַׁלֵּ֔ם כֶּ֖סֶף יָשִׁ֣יב לִבְעָלָ֑יו וְהַמֵּ֖ת יִֽהְיֶה לּֽוֹ׃"
    },
    "35": {
      "verse_number": 35,
      "sort_number": 35,
      "text": "[EXO 21:35]",
      "word_count": 5,
      "hebrew": "וְכִֽי יִגֹּ֧ף שֽׁוֹר אִ֛ישׁ אֶת שׁ֥וֹר רֵעֵ֖הוּ וָמֵ֑ת וּמָ֨כְר֜וּ אֶת הַשּׁ֤וֹר הַחַי֙ וְחָצ֣וּ אֶת כַּסְפּ֔וֹ וְגַ֥ם אֶת הַמֵּ֖ת יֶֽחֱצֽוּן׃"
    },
    "36": {
      "verse_number": 36,
      "sort_number": 36,
      "text": "[EXO 21:36]",
      "word_count": 5,
      "hebrew": "א֣וֹ נוֹדַ֗ע כִּ֠י שׁ֣וֹר נַגָּ֥ח הוּא֙ מִתְּמ֣וֹל שִׁלְשֹׁ֔ם וְלֹ֥א יִשְׁמְרֶ֖נּוּ בְּעָלָ֑יו שַׁלֵּ֨ם יְשַׁלֵּ֥ם שׁוֹר֙ תַּ֣חַת הַשּׁ֔וֹר וְהַמֵּ֖ת יִֽהְיֶה לּֽוֹ׃"
    }
  }
}