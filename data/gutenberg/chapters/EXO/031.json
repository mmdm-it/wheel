{
  "chapter_id": "EXO_031",
  "chapter_key": "31",
  "chapter_number": 31,
  "sort_number": 31,
  "name": "31",
  "book_key": "EXO",
  "testament": "Vetus_Testamentum",
  "section": "Pentateuchus",
  "verse_count": 18,
  "verses": {
    "1": {
      "verse_number": 1,
      "sort_number": 1,
      "text": "[EXO 31:1]",
      "word_count": 5,
      "hebrew": "וַיְדַבֵּ֥ר יְהוָ֖ה אֶל מֹשֶׁ֥ה לֵּאמֹֽר׃"
    },
    "2": {
      "verse_number": 2,
      "sort_number": 2,
      "text": "[EXO 31:2]",
      "word_count": 5,
      "hebrew": "רְאֵ֖ה קָרָ֣אתִֽי בְשֵׁ֑ם בְּצַלְאֵ֛ל בֶּן אוּרִ֥י בֶן ח֖וּר לְמַטֵּ֥ה יְהוּדָֽה׃"
    },
    "3": {
      "verse_number": 3,
      "sort_number": 3,
      "text": "[EXO 31:3]",
      "word_count": 5,
      "hebrew": "וָאֲמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה וּבִתְבוּנָ֥ה וּבְדַ֖עַת וּבְכָל מְלָאכָֽה׃"
    },
    "4": {
      "verse_number": 4,
      "sort_number": 4,
      "text": "[EXO 31:4]",
      "word_count": 5,
      "hebrew": "לַחְשֹׁ֖ב מַחֲשָׁבֹ֑ת לַעֲשׂ֛וֹת בַּזָּהָ֥ב וּבַכֶּ֖סֶף וּבַנְּחֹֽשֶׁת׃"
    },
    "5": {
      "verse_number": 5,
      "sort_number": 5,
      "text": "[EXO 31:5]",
      "word_count": 5,
      "hebrew": "וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת עֵ֑ץ לַעֲשׂ֖וֹת בְּכָל מְלָאכָֽה׃"
    },
    "6": {
      "verse_number": 6,
      "sort_number": 6,
      "text": "[EXO 31:6]",
      "word_count": 5,
      "hebrew": "וַאֲנִ֞י הִנֵּ֧ה נָתַ֣תִּי אִתּ֗וֹ אֵ֣ת אָהֳלִיאָ֞ב בֶּן אֲחִֽיסָמָךְ֙ לְמַטֵּה דָ֔ן וּבְלֵ֥ב כָּל חֲכַם לֵ֖ב נָתַ֣תִּי חָכְמָ֑ה וְעָשׂ֕וּ אֵ֖ת כָּל אֲשֶׁ֥ר צִוִּיתִֽךָ׃"
    },
    "7": {
      "verse_number": 7,
      "sort_number": 7,
      "text": "[EXO 31:7]",
      "word_count": 5,
      "hebrew": "אֵ֣ת אֹ֣הֶל מוֹעֵ֗ד וְאֶת הָֽאָרֹן֙ לָֽעֵדֻ֔ת וְאֶת הַכַּפֹּ֖רֶת אֲשֶׁ֣ר עָלָ֑יו וְאֵ֖ת כָּל כְּלֵ֥י הָאֹֽהֶל׃"
    },
    "8": {
      "verse_number": 8,
      "sort_number": 8,
      "text": "[EXO 31:8]",
      "word_count": 5,
      "hebrew": "וְאֶת הַשֻּׁלְחָן֙ וְאֶת כֵּלָ֔יו וְאֶת הַמְּנֹרָ֥ה הַטְּהֹרָ֖ה וְאֶת כָּל כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃"
    },
    "9": {
      "verse_number": 9,
      "sort_number": 9,
      "text": "[EXO 31:9]",
      "word_count": 5,
      "hebrew": "וְאֶת מִזְבַּ֥ח הָעֹלָ֖ה וְאֶת כָּל כֵּלָ֑יו וְאֶת הַכִּיּ֖וֹר וְאֶת כַּנּֽוֹ׃"
    },
    "10": {
      "verse_number": 10,
      "sort_number": 10,
      "text": "[EXO 31:10]",
      "word_count": 5,
      "hebrew": "וְאֵ֖ת בִּגְדֵ֣י הַשְּׂרָ֑ד וְאֶת בִּגְדֵ֤י הַקֹּ֨דֶשׁ֙ לְאַהֲרֹ֣ן הַכֹּהֵ֔ן וְאֶת בִּגְדֵ֥י בָנָ֖יו לְכַהֵֽן׃"
    },
    "11": {
      "verse_number": 11,
      "sort_number": 11,
      "text": "[EXO 31:11]",
      "word_count": 5,
      "hebrew": "וְאֵ֨ת שֶׁ֧מֶן הַמִּשְׁחָ֛ה וְאֶת קְטֹ֥רֶת הַסַּמִּ֖ים לַקֹּ֑דֶשׁ כְּכֹ֥ל אֲשֶׁר צִוִּיתִ֖ךָ יַעֲשֽׂוּ׃"
    },
    "12": {
      "verse_number": 12,
      "sort_number": 12,
      "text": "[EXO 31:12]",
      "word_count": 5,
      "hebrew": "וַיֹּ֥אמֶר יְהוָ֖ה אֶל מֹשֶׁ֥ה לֵּאמֹֽר׃"
    },
    "13": {
      "verse_number": 13,
      "sort_number": 13,
      "text": "[EXO 31:13]",
      "word_count": 5,
      "hebrew": "וְאַתָּ֞ה דַּבֵּ֨ר אֶל בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְהוָ֖ה מְקַדִּשְׁכֶֽם׃"
    },
    "14": {
      "verse_number": 14,
      "sort_number": 14,
      "text": "[EXO 31:14]",
      "word_count": 5,
      "hebrew": "וּשְׁמַרְתֶּם֙ אֶת הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֨יהָ֙ מ֣וֹת יוּמָ֔ת כִּ֗י כָּל הָעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ׃"
    },
    "15": {
      "verse_number": 15,
      "sort_number": 15,
      "text": "[EXO 31:15]",
      "word_count": 5,
      "hebrew": "שֵׁ֣שֶׁת יָמִים֮ יֵעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַיהוָ֑ה כָּל הָעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת׃"
    },
    "16": {
      "verse_number": 16,
      "sort_number": 16,
      "text": "[EXO 31:16]",
      "word_count": 5,
      "hebrew": "וְשָׁמְר֥וּ בְנֵֽי יִשְׂרָאֵ֖ל אֶת הַשַּׁבָּ֑ת לַעֲשׂ֧וֹת אֶת הַשַּׁבָּ֛ת לְדֹרֹתָ֖ם בְּרִ֥ית עוֹלָֽם׃"
    },
    "17": {
      "verse_number": 17,
      "sort_number": 17,
      "text": "[EXO 31:17]",
      "word_count": 5,
      "hebrew": "בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי שֵׁ֣שֶׁת יָמִ֗ים עָשָׂ֤ה יְהוָה֙ אֶת הַשָּׁמַ֣יִם וְאֶת הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ׃"
    },
    "18": {
      "verse_number": 18,
      "sort_number": 18,
      "text": "[EXO 31:18]",
      "word_count": 5,
      "hebrew": "וַיִּתֵּ֣ן אֶל מֹשֶׁ֗ה כְּכַלֹּתוֹ֙ לְדַבֵּ֤ר אִתּוֹ֙ בְּהַ֣ר סִינַ֔י שְׁנֵ֖י לֻחֹ֣ת הָעֵדֻ֑ת לֻחֹ֣ת אֶ֔בֶן כְּתֻבִ֖ים בְּאֶצְבַּ֥ע אֱלֹהִֽים׃"
    }
  }
}