{
  "chapter_id": "I_SAM_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "I_SAM",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 21,
  "verses": {
    "1": {
      "verse_number": 1,
      "sort_number": 1,
      "text": "[I_SAM 3:1]",
      "word_count": 5,
      "hebrew": "וְהַנַּ֧עַר שְׁמוּאֵ֛ל מְשָׁרֵ֥ת אֶת יְהוָ֖ה לִפְנֵ֣י עֵלִ֑י וּדְבַר יְהוָ֗ה הָיָ֤ה יָקָר֙ בַּיָּמִ֣ים הָהֵ֔ם אֵ֥ין חָז֖וֹן נִפְרָֽץ׃"
    },
    "2": {
      "verse_number": 2,
      "sort_number": 2,
      "text": "[I_SAM 3:2]",
      "word_count": 5,
      "hebrew": "וַֽיְהִי֙ בַּיּ֣וֹם הַה֔וּא וְעֵלִ֖י שֹׁכֵ֣ב בִּמְקֹמ֑וֹ ועינו וְעֵינָיו֙ הֵחֵ֣לּוּ כֵה֔וֹת לֹ֥א יוּכַ֖ל לִרְאֽוֹת׃"
    },
    "3": {
      "verse_number": 3,
      "sort_number": 3,
      "text": "[I_SAM 3:3]",
      "word_count": 5,
      "hebrew": "וְנֵ֤ר אֱלֹהִים֙ טֶ֣רֶם יִכְבֶּ֔ה וּשְׁמוּאֵ֖ל שֹׁכֵ֑ב בְּהֵיכַ֣ל יְהוָ֔ה אֲשֶׁר שָׁ֖ם אֲר֥וֹן אֱלֹהִֽים׃"
    },
    "4": {
      "verse_number": 4,
      "sort_number": 4,
      "text": "[I_SAM 3:4]",
      "word_count": 5,
      "hebrew": "וַיִּקְרָ֧א יְהוָ֛ה אֶל שְׁמוּאֵ֖ל וַיֹּ֥אמֶר הִנֵּֽנִי׃"
    },
    "5": {
      "verse_number": 5,
      "sort_number": 5,
      "text": "[I_SAM 3:5]",
      "word_count": 5,
      "hebrew": "וַיָּ֣רָץ אֶל עֵלִ֗י וַיֹּ֤אמֶר הִנְנִי֙ כִּֽי קָרָ֣אתָ לִּ֔י וַיֹּ֥אמֶר לֹֽא קָרָ֖אתִי שׁ֣וּב שְׁכָ֑ב וַיֵּ֖לֶךְ וַיִּשְׁכָּֽב׃"
    },
    "6": {
      "verse_number": 6,
      "sort_number": 6,
      "text": "[I_SAM 3:6]",
      "word_count": 5,
      "hebrew": "וַיֹּ֣סֶף יְהוָ֗ה קְרֹ֣א עוֹד֮ שְׁמוּאֵל֒ וַיָּ֤קָם שְׁמוּאֵל֙ וַיֵּ֣לֶךְ אֶל עֵלִ֔י וַיֹּ֣אמֶר הִנְנִ֔י כִּ֥י קָרָ֖אתָ לִ֑י וַיֹּ֛אמֶר לֹֽא קָרָ֥אתִי בְנִ֖י שׁ֥וּב שְׁכָֽב׃"
    },
    "7": {
      "verse_number": 7,
      "sort_number": 7,
      "text": "[I_SAM 3:7]",
      "word_count": 5,
      "hebrew": "וּשְׁמוּאֵ֕ל טֶ֖רֶם יָדַ֣ע אֶת יְהוָ֑ה וְטֶ֛רֶם יִגָּלֶ֥ה אֵלָ֖יו דְּבַר יְהוָֽה׃"
    },
    "8": {
      "verse_number": 8,
      "sort_number": 8,
      "text": "[I_SAM 3:8]",
      "word_count": 5,
      "hebrew": "וַיֹּ֨סֶף יְהוָ֥ה קְרֹא שְׁמוּאֵל֮ בַּשְּׁלִשִׁית֒ וַיָּ֨קָם֙ וַיֵּ֣לֶךְ אֶל עֵלִ֔י וַיֹּ֣אמֶר הִנְנִ֔י כִּ֥י קָרָ֖אתָ לִ֑י וַיָּ֣בֶן עֵלִ֔י כִּ֥י יְהוָ֖ה קֹרֵ֥א לַנָּֽעַר׃"
    },
    "9": {
      "verse_number": 9,
      "sort_number": 9,
      "text": "[I_SAM 3:9]",
      "word_count": 5,
      "hebrew": "וַיֹּ֨אמֶר עֵלִ֣י לִשְׁמוּאֵל֮ לֵ֣ךְ שְׁכָב֒ וְהָיָה֙ אִם יִקְרָ֣א אֵלֶ֔יךָ וְאָֽמַרְתָּ֙ דַּבֵּ֣ר יְהוָ֔ה כִּ֥י שֹׁמֵ֖עַ עַבְדֶּ֑ךָ וַיֵּ֣לֶךְ שְׁמוּאֵ֔ל וַיִּשְׁכַּ֖ב בִּמְקוֹמֽוֹ׃"
    },
    "10": {
      "verse_number": 10,
      "sort_number": 10,
      "text": "[I_SAM 3:10]",
      "word_count": 5,
      "hebrew": "וַיָּבֹ֤א יְהוָה֙ וַיִּתְיַצַּ֔ב וַיִּקְרָ֥א כְפַֽעַם בְּפַ֖עַם שְׁמוּאֵ֣ל שְׁמוּאֵ֑ל וַיֹּ֤אמֶר שְׁמוּאֵל֙ דַּבֵּ֔ר כִּ֥י שֹׁמֵ֖עַ עַבְדֶּֽךָ׃"
    },
    "11": {
      "verse_number": 11,
      "sort_number": 11,
      "text": "[I_SAM 3:11]",
      "word_count": 5,
      "hebrew": "וַיֹּ֤אמֶר יְהוָה֙ אֶל שְׁמוּאֵ֔ל הִנֵּ֧ה אָנֹכִ֛י עֹשֶׂ֥ה דָבָ֖ר בְּיִשְׂרָאֵ֑ל אֲשֶׁר֙ כָּל שֹׁ֣מְע֔וֹ תְּצִלֶּ֖ינָה שְׁתֵּ֥י אָזְנָֽיו׃"
    },
    "12": {
      "verse_number": 12,
      "sort_number": 12,
      "text": "[I_SAM 3:12]",
      "word_count": 5,
      "hebrew": "בַּיּ֤וֹם הַהוּא֙ אָקִ֣ים אֶל עֵלִ֔י אֵ֛ת כָּל אֲשֶׁ֥ר דִּבַּ֖רְתִּי אֶל בֵּית֑וֹ הָחֵ֖ל וְכַלֵּֽה׃"
    },
    "13": {
      "verse_number": 13,
      "sort_number": 13,
      "text": "[I_SAM 3:13]",
      "word_count": 5,
      "hebrew": "וְהִגַּ֣דְתִּי ל֔וֹ כִּֽי שֹׁפֵ֥ט אֲנִ֛י אֶת בֵּית֖וֹ עַד עוֹלָ֑ם בַּעֲוֺ֣ן אֲשֶׁר יָדַ֗ע כִּֽי מְקַֽלְלִ֤ים לָהֶם֙ בָּנָ֔יו וְלֹ֥א כִהָ֖ה בָּֽם׃"
    },
    "14": {
      "verse_number": 14,
      "sort_number": 14,
      "text": "[I_SAM 3:14]",
      "word_count": 5,
      "hebrew": "וְלָכֵ֥ן נִשְׁבַּ֖עְתִּי לְבֵ֣ית עֵלִ֑י אִֽם יִתְכַּפֵּ֞ר עֲוֺ֧ן בֵּית עֵלִ֛י בְּזֶ֥בַח וּבְמִנְחָ֖ה עַד עוֹלָֽם׃"
    },
    "15": {
      "verse_number": 15,
      "sort_number": 15,
      "text": "[I_SAM 3:15]",
      "word_count": 5,
      "hebrew": "וַיִּשְׁכַּ֤ב שְׁמוּאֵל֙ עַד הַבֹּ֔קֶר וַיִּפְתַּ֖ח אֶת דַּלְת֣וֹת בֵּית יְהוָ֑ה וּשְׁמוּאֵ֣ל יָרֵ֔א מֵהַגִּ֥יד אֶת הַמַּרְאָ֖ה אֶל עֵלִֽי׃"
    },
    "16": {
      "verse_number": 16,
      "sort_number": 16,
      "text": "[I_SAM 3:16]",
      "word_count": 5,
      "hebrew": "וַיִּקְרָ֤א עֵלִי֙ אֶת שְׁמוּאֵ֔ל וַיֹּ֖אמֶר שְׁמוּאֵ֣ל בְּנִ֑י וַיֹּ֖אמֶר הִנֵּֽנִי׃"
    },
    "17": {
      "verse_number": 17,
      "sort_number": 17,
      "text": "[I_SAM 3:17]",
      "word_count": 5,
      "hebrew": "וַיֹּ֗אמֶר מָ֤ה הַדָּבָר֙ אֲשֶׁ֣ר דִּבֶּ֣ר אֵלֶ֔יךָ אַל נָ֥א תְכַחֵ֖ד מִמֶּ֑נִּי כֹּ֣ה יַעֲשֶׂה לְּךָ֤ אֱלֹהִים֙ וְכֹ֣ה יוֹסִ֔יף אִם תְּכַחֵ֤ד מִמֶּ֨נִּי֙ דָּבָ֔ר מִכָּל הַדָּבָ֖ר אֲשֶׁר דִּבֶּ֥ר אֵלֶֽיךָ׃"
    },
    "18": {
      "verse_number": 18,
      "sort_number": 18,
      "text": "[I_SAM 3:18]",
      "word_count": 5,
      "hebrew": "וַיַּגֶּד ל֤וֹ שְׁמוּאֵל֙ אֶת כָּל הַדְּבָרִ֔ים וְלֹ֥א כִחֵ֖ד מִמֶּ֑נּוּ וַיֹּאמַ֕ר יְהוָ֣ה ה֔וּא הַטּ֥וֹב בְּעֵינָ֖ו יַעֲשֶֽׂה׃"
    },
    "19": {
      "verse_number": 19,
      "sort_number": 19,
      "text": "[I_SAM 3:19]",
      "word_count": 5,
      "hebrew": "וַיִּגְדַּ֖ל שְׁמוּאֵ֑ל וַֽיהוָה֙ הָיָ֣ה עִמּ֔וֹ וְלֹֽא הִפִּ֥יל מִכָּל דְּבָרָ֖יו אָֽרְצָה׃"
    },
    "20": {
      "verse_number": 20,
      "sort_number": 20,
      "text": "[I_SAM 3:20]",
      "word_count": 5,
      "hebrew": "וַיֵּ֨דַע֙ כָּל יִשְׂרָאֵ֔ל מִדָּ֖ן וְעַד בְּאֵ֣ר שָׁ֑בַע כִּ֚י נֶאֱמָ֣ן שְׁמוּאֵ֔ל לְנָבִ֖יא לַיהוָֽה׃"
    },
    "21": {
      "verse_number": 21,
      "sort_number": 21,
      "text": "[I_SAM 3:21]",
      "word_count": 5,
      "hebrew": "וַיֹּ֥סֶף יְהוָ֖ה לְהֵרָאֹ֣ה בְשִׁלֹ֑ה כִּֽי נִגְלָ֨ה יְהוָ֧ה אֶל שְׁמוּאֵ֛ל בְּשִׁל֖וֹ בִּדְבַ֥ר יְהוָֽה׃"
    }
  }
}