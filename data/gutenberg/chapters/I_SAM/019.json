{
  "chapter_id": "I_SAM_019",
  "chapter_key": "19",
  "chapter_number": 19,
  "sort_number": 19,
  "name": "19",
  "book_key": "I_SAM",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 24,
  "verses": {
    "1": {
      "verse_number": 1,
      "sort_number": 1,
      "text": "[I_SAM 19:1]",
      "word_count": 5,
      "hebrew": "וַיְדַבֵּ֣ר שָׁא֗וּל אֶל יוֹנָתָ֤ן בְּנוֹ֙ וְאֶל כָּל עֲבָדָ֔יו לְהָמִ֖ית אֶת דָּוִ֑ד וִיהֽוֹנָתָן֙ בֶּן שָׁא֔וּל חָפֵ֥ץ בְּדָוִ֖ד מְאֹֽד׃"
    },
    "2": {
      "verse_number": 2,
      "sort_number": 2,
      "text": "[I_SAM 19:2]",
      "word_count": 5,
      "hebrew": "וַיַּגֵּ֤ד יְהוֹנָתָן֙ לְדָוִ֣ד לֵאמֹ֔ר מְבַקֵּ֛שׁ שָׁא֥וּל אָבִ֖י לַהֲמִיתֶ֑ךָ וְעַתָּה֙ הִשָּֽׁמֶר נָ֣א בַבֹּ֔קֶר וְיָשַׁבְתָּ֥ בַסֵּ֖תֶר וְנַחְבֵּֽאתָ׃"
    },
    "3": {
      "verse_number": 3,
      "sort_number": 3,
      "text": "[I_SAM 19:3]",
      "word_count": 5,
      "hebrew": "וַאֲנִ֨י אֵצֵ֜א וְעָמַדְתִּ֣י לְיַד אָבִ֗י בַּשָּׂדֶה֙ אֲשֶׁ֣ר אַתָּ֣ה שָׁ֔ם וַאֲנִ֕י אֲדַבֵּ֥ר בְּךָ֖ אֶל אָבִ֑י וְרָאִ֥יתִי מָ֖ה וְהִגַּ֥דְתִּי לָֽךְ׃"
    },
    "4": {
      "verse_number": 4,
      "sort_number": 4,
      "text": "[I_SAM 19:4]",
      "word_count": 5,
      "hebrew": "וַיְדַבֵּ֨ר יְהוֹנָתָ֤ן בְּדָוִד֙ ט֔וֹב אֶל שָׁא֖וּל אָבִ֑יו וַיֹּ֣אמֶר אֵ֠לָיו אַל יֶחֱטָ֨א הַמֶּ֜לֶךְ בְּעַבְדּ֣וֹ בְדָוִ֗ד כִּ֣י ל֤וֹא חָטָא֙ לָ֔ךְ וְכִ֥י מַעֲשָׂ֖יו טוֹב לְךָ֥ מְאֹֽד׃"
    },
    "5": {
      "verse_number": 5,
      "sort_number": 5,
      "text": "[I_SAM 19:5]",
      "word_count": 5,
      "hebrew": "וַיָּשֶׂם֩ אֶת נַפְשׁ֨וֹ בְכַפּ֜וֹ וַיַּ֣ךְ אֶת הַפְּלִשְׁתִּ֗י וַיַּ֨עַשׂ יְהוָ֜ה תְּשׁוּעָ֤ה גְדוֹלָה֙ לְכָל יִשְׂרָאֵ֔ל רָאִ֖יתָ וַתִּשְׂמָ֑ח וְלָ֤מָּה תֶֽחֱטָא֙ בְּדָ֣ם נָקִ֔י לְהָמִ֥ית אֶת דָּוִ֖ד חִנָּֽם׃"
    },
    "6": {
      "verse_number": 6,
      "sort_number": 6,
      "text": "[I_SAM 19:6]",
      "word_count": 5,
      "hebrew": "וַיִּשְׁמַ֥ע שָׁא֖וּל בְּק֣וֹל יְהוֹנָתָ֑ן וַיִּשָּׁבַ֣ע שָׁא֔וּל חַי יְהוָ֖ה אִם יוּמָֽת׃"
    },
    "7": {
      "verse_number": 7,
      "sort_number": 7,
      "text": "[I_SAM 19:7]",
      "word_count": 5,
      "hebrew": "וַיִּקְרָ֤א יְהוֹנָתָן֙ לְדָוִ֔ד וַיַּגֶּד לוֹ֙ יְה֣וֹנָתָ֔ן אֵ֥ת כָּל הַדְּבָרִ֖ים הָאֵ֑לֶּה וַיָּבֵ֨א יְהוֹנָתָ֤ן אֶת דָּוִד֙ אֶל שָׁא֔וּל וַיְהִ֥י לְפָנָ֖יו כְּאֶתְמ֥וֹל שִׁלְשֽׁוֹם׃"
    },
    "8": {
      "verse_number": 8,
      "sort_number": 8,
      "text": "[I_SAM 19:8]",
      "word_count": 5,
      "hebrew": "וַתּ֥וֹסֶף הַמִּלְחָמָ֖ה לִֽהְי֑וֹת וַיֵּצֵ֨א דָוִ֜ד וַיִּלָּ֣חֶם בַּפְּלִשְׁתִּ֗ים וַיַּ֤ךְ בָּהֶם֙ מַכָּ֣ה גְדוֹלָ֔ה וַיָּנֻ֖סוּ מִפָּנָֽיו׃"
    },
    "9": {
      "verse_number": 9,
      "sort_number": 9,
      "text": "[I_SAM 19:9]",
      "word_count": 5,
      "hebrew": "וַתְּהִי֩ ר֨וּחַ יְהוָ֤ה רָעָה֙ אֶל שָׁא֔וּל וְהוּא֙ בְּבֵית֣וֹ יוֹשֵׁ֔ב וַחֲנִית֖וֹ בְּיָד֑וֹ וְדָוִ֖ד מְנַגֵּ֥ן בְּיָֽד׃"
    },
    "10": {
      "verse_number": 10,
      "sort_number": 10,
      "text": "[I_SAM 19:10]",
      "word_count": 5,
      "hebrew": "וַיְבַקֵּ֨שׁ שָׁא֜וּל לְהַכּ֤וֹת בַּֽחֲנִית֙ בְּדָוִ֣ד וּבַקִּ֔יר וַיִּפְטַר֙ מִפְּנֵ֣י שָׁא֔וּל וַיַּ֥ךְ אֶֽת הַחֲנִ֖ית בַּקִּ֑יר וְדָוִ֛ד נָ֥ס וַיִּמָּלֵ֖ט בַּלַּ֥יְלָה הֽוּא׃"
    },
    "11": {
      "verse_number": 11,
      "sort_number": 11,
      "text": "[I_SAM 19:11]",
      "word_count": 5,
      "hebrew": "וַיִּשְׁלַח֩ שָׁא֨וּל מַלְאָכִ֜ים אֶל בֵּ֤ית דָּוִד֙ לְשָׁמְר֔וֹ וְלַהֲמִית֖וֹ בַּבֹּ֑קֶר וַתַּגֵּ֣ד לְדָוִ֗ד מִיכַ֤ל אִשְׁתּוֹ֙ לֵאמֹ֔ר אִם אֵ֨ינְךָ֜ מְמַלֵּ֤ט אֶֽת נַפְשְׁךָ֙ הַלַּ֔יְלָה מָחָ֖ר אַתָּ֥ה מוּמָֽת׃"
    },
    "12": {
      "verse_number": 12,
      "sort_number": 12,
      "text": "[I_SAM 19:12]",
      "word_count": 5,
      "hebrew": "וַתֹּ֧רֶד מִיכַ֛ל אֶת דָּוִ֖ד בְּעַ֣ד הַחַלּ֑וֹן וַיֵּ֥לֶךְ וַיִּבְרַ֖ח וַיִּמָּלֵֽט׃"
    },
    "13": {
      "verse_number": 13,
      "sort_number": 13,
      "text": "[I_SAM 19:13]",
      "word_count": 5,
      "hebrew": "וַתִּקַּ֨ח מִיכַ֜ל אֶת הַתְּרָפִ֗ים וַתָּ֨שֶׂם֙ אֶל הַמִּטָּ֔ה וְאֵת֙ כְּבִ֣יר הָֽעִזִּ֔ים שָׂ֖מָה מְרַֽאֲשֹׁתָ֑יו וַתְּכַ֖ס בַּבָּֽגֶד׃"
    },
    "14": {
      "verse_number": 14,
      "sort_number": 14,
      "text": "[I_SAM 19:14]",
      "word_count": 5,
      "hebrew": "וַיִּשְׁלַ֥ח שָׁא֛וּל מַלְאָכִ֖ים לָקַ֣חַת אֶת דָּוִ֑ד וַתֹּ֖אמֶר חֹלֶ֥ה הֽוּא׃"
    },
    "15": {
      "verse_number": 15,
      "sort_number": 15,
      "text": "[I_SAM 19:15]",
      "word_count": 5,
      "hebrew": "וַיִּשְׁלַ֤ח שָׁאוּל֙ אֶת הַמַּלְאָכִ֔ים לִרְא֥וֹת אֶת דָּוִ֖ד לֵאמֹ֑ר הַעֲל֨וּ אֹת֧וֹ בַמִּטָּ֛ה אֵלַ֖י לַהֲמִתֽוֹ׃"
    },
    "16": {
      "verse_number": 16,
      "sort_number": 16,
      "text": "[I_SAM 19:16]",
      "word_count": 5,
      "hebrew": "וַיָּבֹ֨אוּ֙ הַמַּלְאָכִ֔ים וְהִנֵּ֥ה הַתְּרָפִ֖ים אֶל הַמִּטָּ֑ה וּכְבִ֥יר הָעִזִּ֖ים מְרַאֲשֹׁתָֽיו׃"
    },
    "17": {
      "verse_number": 17,
      "sort_number": 17,
      "text": "[I_SAM 19:17]",
      "word_count": 5,
      "hebrew": "וַיֹּ֨אמֶר שָׁא֜וּל אֶל מִיכַ֗ל לָ֤מָּה כָּ֨כָה֙ רִמִּיתִ֔נִי וַתְּשַׁלְּחִ֥י אֶת אֹיְבִ֖י וַיִּמָּלֵ֑ט וַתֹּ֤אמֶר מִיכַל֙ אֶל שָׁא֔וּל הוּא אָמַ֥ר אֵלַ֛י שַׁלְּחִ֖נִי לָמָ֥ה אֲמִיתֵֽךְ׃"
    },
    "18": {
      "verse_number": 18,
      "sort_number": 18,
      "text": "[I_SAM 19:18]",
      "word_count": 5,
      "hebrew": "וְדָוִ֨ד בָּרַ֜ח וַיִּמָּלֵ֗ט וַיָּבֹ֤א אֶל שְׁמוּאֵל֙ הָרָמָ֔תָה וַיַּ֨גֶּד ל֔וֹ אֵ֛ת כָּל אֲשֶׁ֥ר עָֽשָׂה ל֖וֹ שָׁא֑וּל וַיֵּ֤לֶךְ הוּא֙ וּשְׁמוּאֵ֔ל וַיֵּשְׁב֖וּ בנוית בְּנָֽיוֹת׃"
    },
    "19": {
      "verse_number": 19,
      "sort_number": 19,
      "text": "[I_SAM 19:19]",
      "word_count": 5,
      "hebrew": "וַיֻּגַּ֥ד לְשָׁא֖וּל לֵאמֹ֑ר הִנֵּ֣ה דָוִ֔ד בנוית בְּנָי֖וֹת בָּרָמָֽה׃"
    },
    "20": {
      "verse_number": 20,
      "sort_number": 20,
      "text": "[I_SAM 19:20]",
      "word_count": 5,
      "hebrew": "וַיִּשְׁלַ֨ח שָׁא֣וּל מַלְאָכִים֮ לָקַ֣חַת אֶת דָּוִד֒ וַיַּ֗רְא אֶֽת לַהֲקַ֤ת הַנְּבִיאִים֙ נִבְּאִ֔ים וּשְׁמוּאֵ֕ל עֹמֵ֥ד נִצָּ֖ב עֲלֵיהֶ֑ם וַתְּהִ֞י עַֽל מַלְאֲכֵ֤י שָׁאוּל֙ ר֣וּחַ אֱלֹהִ֔ים וַיִּֽתְנַבְּא֖וּ גַּם הֵֽמָּה׃"
    },
    "21": {
      "verse_number": 21,
      "sort_number": 21,
      "text": "[I_SAM 19:21]",
      "word_count": 5,
      "hebrew": "וַיַּגִּ֣דוּ לְשָׁא֗וּל וַיִּשְׁלַח֙ מַלְאָכִ֣ים אֲחֵרִ֔ים וַיִּֽתְנַבְּא֖וּ גַּם הֵ֑מָּה וַיֹּ֣סֶף שָׁא֗וּל וַיִּשְׁלַח֙ מַלְאָכִ֣ים שְׁלִשִׁ֔ים וַיִּֽתְנַבְּא֖וּ גַּם הֵֽמָּה׃"
    },
    "22": {
      "verse_number": 22,
      "sort_number": 22,
      "text": "[I_SAM 19:22]",
      "word_count": 5,
      "hebrew": "וַיֵּ֨לֶךְ גַּם ה֜וּא הָרָמָ֗תָה וַיָּבֹא֙ עַד בּ֤וֹר הַגָּדוֹל֙ אֲשֶׁ֣ר בַּשֶּׂ֔כוּ וַיִּשְׁאַ֣ל וַיֹּ֔אמֶר אֵיפֹ֥ה שְׁמוּאֵ֖ל וְדָוִ֑ד וַיֹּ֕אמֶר הִנֵּ֖ה בנוית בְּנָי֥וֹת בָּרָמָֽה׃"
    },
    "23": {
      "verse_number": 23,
      "sort_number": 23,
      "text": "[I_SAM 19:23]",
      "word_count": 5,
      "hebrew": "וַיֵּ֣לֶךְ שָׁ֔ם אֶל נוית נָי֖וֹת בָּרָמָ֑ה וַתְּהִי֩ עָלָ֨יו גַּם ה֜וּא ר֣וּחַ אֱלֹהִ֗ים וַיֵּ֤לֶךְ הָלוֹךְ֙ וַיִּתְנַבֵּ֔א עַד בֹּא֖וֹ בנוית בְּנָי֥וֹת בָּרָמָֽה׃"
    },
    "24": {
      "verse_number": 24,
      "sort_number": 24,
      "text": "[I_SAM 19:24]",
      "word_count": 5,
      "hebrew": "וַיִּפְשַׁ֨ט גַּם ה֜וּא בְּגָדָ֗יו וַיִּתְנַבֵּ֤א גַם הוּא֙ לִפְנֵ֣י שְׁמוּאֵ֔ל וַיִּפֹּ֣ל עָרֹ֔ם כָּל הַיּ֥וֹם הַה֖וּא וְכָל הַלָּ֑יְלָה עַל כֵּן֙ יֹֽאמְר֔וּ הֲגַ֥ם שָׁא֖וּל בַּנְּבִיאִֽם׃"
    }
  }
}