{
  "chapter_id": "IV_REG_013",
  "chapter_key": "13",
  "chapter_number": 13,
  "sort_number": 13,
  "name": "13",
  "book_key": "IV_REG",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 25,
  "verses": {
    "1": {
      "verse_number": 1,
      "sort_number": 1,
      "text": "[IV_REG 13:1]",
      "word_count": 5,
      "hebrew": "בִּשְׁנַ֨ת עֶשְׂרִ֤ים וְשָׁלֹשׁ֙ שָׁנָ֔ה לְיוֹאָ֥שׁ בֶּן אֲחַזְיָ֖הוּ מֶ֣לֶךְ יְהוּדָ֑ה מָ֠לַךְ יְהוֹאָחָ֨ז בֶּן יֵה֤וּא עַל יִשְׂרָאֵל֙ בְּשֹׁ֣מְר֔וֹן שְׁבַ֥ע עֶשְׂרֵ֖ה שָׁנָֽה׃"
    },
    "2": {
      "verse_number": 2,
      "sort_number": 2,
      "text": "[IV_REG 13:2]",
      "word_count": 5,
      "hebrew": "וַיַּ֥עַשׂ הָרַ֖ע בְּעֵינֵ֣י יְהוָ֑ה וַ֠יֵּלֶךְ אַחַ֨ר חַטֹּ֜את יָרָבְעָ֧ם בֶּן נְבָ֛ט אֲשֶׁר הֶחֱטִ֥יא אֶת יִשְׂרָאֵ֖ל לֹא סָ֥ר מִמֶּֽנָּה׃"
    },
    "3": {
      "verse_number": 3,
      "sort_number": 3,
      "text": "[IV_REG 13:3]",
      "word_count": 5,
      "hebrew": "וַיִּֽחַר אַ֥ף יְהוָ֖ה בְּיִשְׂרָאֵ֑ל וַֽיִּתְּנֵ֞ם בְּיַ֣ד חֲזָאֵ֣ל מֶֽלֶךְ אֲרָ֗ם וּבְיַ֛ד בֶּן הֲדַ֥ד בֶּן חֲזָאֵ֖ל כָּל הַיָּמִֽים׃"
    },
    "4": {
      "verse_number": 4,
      "sort_number": 4,
      "text": "[IV_REG 13:4]",
      "word_count": 5,
      "hebrew": "וַיְחַ֥ל יְהוֹאָחָ֖ז אֶת פְּנֵ֣י יְהוָ֑ה וַיִּשְׁמַ֤ע אֵלָיו֙ יְהוָ֔ה כִּ֤י רָאָה֙ אֶת לַ֣חַץ יִשְׂרָאֵ֔ל כִּֽי לָחַ֥ץ אֹתָ֖ם מֶ֥לֶךְ אֲרָֽם׃"
    },
    "5": {
      "verse_number": 5,
      "sort_number": 5,
      "text": "[IV_REG 13:5]",
      "word_count": 5,
      "hebrew": "וַיִּתֵּ֨ן יְהוָ֤ה לְיִשְׂרָאֵל֙ מוֹשִׁ֔יעַ וַיֵּ֣צְא֔וּ מִתַּ֖חַת יַד אֲרָ֑ם וַיֵּשְׁב֧וּ בְנֵֽי יִשְׂרָאֵ֛ל בְּאָהֳלֵיהֶ֖ם כִּתְמ֥וֹל שִׁלְשֽׁוֹם׃"
    },
    "6": {
      "verse_number": 6,
      "sort_number": 6,
      "text": "[IV_REG 13:6]",
      "word_count": 5,
      "hebrew": "אַ֠ךְ לֹֽא סָ֜רוּ מֵחַטֹּ֧אות בֵּית יָרָבְעָ֛ם אֲשֶׁר החטי הֶחֱטִ֥יא אֶת יִשְׂרָאֵ֖ל בָּ֣הּ הָלָ֑ךְ וְגַם֙ הָאֲשֵׁרָ֔ה עָמְדָ֖ה בְּשֹׁמְרֽוֹן׃"
    },
    "7": {
      "verse_number": 7,
      "sort_number": 7,
      "text": "[IV_REG 13:7]",
      "word_count": 5,
      "hebrew": "כִּ֣י לֹא֩ הִשְׁאִ֨יר לִיהוֹאָחָ֜ז עָ֗ם כִּ֣י אִם חֲמִשִּׁ֤ים פָּֽרָשִׁים֙ וַעֲשָׂ֣רָה רֶ֔כֶב וַעֲשֶׂ֥רֶת אֲלָפִ֖ים רַגְלִ֑י כִּ֤י אִבְּדָם֙ מֶ֣לֶךְ אֲרָ֔ם וַיְשִׂמֵ֥ם כֶּֽעָפָ֖ר לָדֻֽשׁ׃"
    },
    "8": {
      "verse_number": 8,
      "sort_number": 8,
      "text": "[IV_REG 13:8]",
      "word_count": 5,
      "hebrew": "וְיֶ֨תֶר דִּבְרֵ֧י יְהוֹאָחָ֛ז וְכָל אֲשֶׁ֥ר עָשָׂ֖ה וּגְבוּרָת֑וֹ הֲלוֹא הֵ֣ם כְּתוּבִ֗ים עַל סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃"
    },
    "9": {
      "verse_number": 9,
      "sort_number": 9,
      "text": "[IV_REG 13:9]",
      "word_count": 5,
      "hebrew": "וַיִּשְׁכַּ֤ב יְהֽוֹאָחָז֙ עִם אֲבֹתָ֔יו וַֽיִּקְבְּרֻ֖הוּ בְּשֹׁמְר֑וֹן וַיִּמְלֹ֛ךְ יוֹאָ֥שׁ בְּנ֖וֹ תַּחְתָּֽיו׃"
    },
    "10": {
      "verse_number": 10,
      "sort_number": 10,
      "text": "[IV_REG 13:10]",
      "word_count": 5,
      "hebrew": "בִּשְׁנַ֨ת שְׁלֹשִׁ֤ים וָשֶׁ֨בַע֙ שָׁנָ֔ה לְיוֹאָ֖שׁ מֶ֣לֶךְ יְהוּדָ֑ה מָ֠לַךְ יְהוֹאָ֨שׁ בֶּן יְהוֹאָחָ֤ז עַל יִשְׂרָאֵל֙ בְּשֹׁ֣מְר֔וֹן שֵׁ֥שׁ עֶשְׂרֵ֖ה שָׁנָֽה׃"
    },
    "11": {
      "verse_number": 11,
      "sort_number": 11,
      "text": "[IV_REG 13:11]",
      "word_count": 5,
      "hebrew": "וַיַּֽעֲשֶׂ֥ה הָרַ֖ע בְּעֵינֵ֣י יְהוָ֑ה לֹ֣א סָ֗ר מִכָּל חַטֹּ֞אות יָרָבְעָ֧ם בֶּן נְבָ֛ט אֲשֶׁר הֶחֱטִ֥יא אֶת יִשְׂרָאֵ֖ל בָּ֥הּ הָלָֽךְ׃"
    },
    "12": {
      "verse_number": 12,
      "sort_number": 12,
      "text": "[IV_REG 13:12]",
      "word_count": 5,
      "hebrew": "וְיֶ֨תֶר דִּבְרֵ֤י יוֹאָשׁ֙ וְכָל אֲשֶׁ֣ר עָשָׂ֔ה וּגְב֣וּרָת֔וֹ אֲשֶׁ֣ר נִלְחַ֔ם עִ֖ם אֲמַצְיָ֣ה מֶֽלֶךְ יְהוּדָ֑ה הֲלֽוֹא הֵ֣ם כְּתוּבִ֗ים עַל סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃"
    },
    "13": {
      "verse_number": 13,
      "sort_number": 13,
      "text": "[IV_REG 13:13]",
      "word_count": 5,
      "hebrew": "וַיִּשְׁכַּ֤ב יוֹאָשׁ֙ עִם אֲבֹתָ֔יו וְיָרָבְעָ֖ם יָשַׁ֣ב עַל כִּסְא֑וֹ וַיִּקָּבֵ֤ר יוֹאָשׁ֙ בְּשֹׁ֣מְר֔וֹן עִ֖ם מַלְכֵ֥י יִשְׂרָאֵֽל׃"
    },
    "14": {
      "verse_number": 14,
      "sort_number": 14,
      "text": "[IV_REG 13:14]",
      "word_count": 5,
      "hebrew": "וֶֽאֱלִישָׁע֙ חָלָ֣ה אֶת חָלְי֔וֹ אֲשֶׁ֥ר יָמ֖וּת בּ֑וֹ וַיֵּ֨רֶד אֵלָ֜יו יוֹאָ֣שׁ מֶֽלֶךְ יִשְׂרָאֵ֗ל וַיֵּ֤בְךְּ עַל פָּנָיו֙ וַיֹּאמַ֔ר אָבִ֣י אָבִ֔י רֶ֥כֶב יִשְׂרָאֵ֖ל וּפָרָשָֽׁיו׃"
    },
    "15": {
      "verse_number": 15,
      "sort_number": 15,
      "text": "[IV_REG 13:15]",
      "word_count": 5,
      "hebrew": "וַיֹּ֤אמֶר לוֹ֙ אֱלִישָׁ֔ע קַ֖ח קֶ֣שֶׁת וְחִצִּ֑ים וַיִּקַּ֥ח אֵלָ֖יו קֶ֥שֶׁת וְחִצִּֽים׃"
    },
    "16": {
      "verse_number": 16,
      "sort_number": 16,
      "text": "[IV_REG 13:16]",
      "word_count": 5,
      "hebrew": "וַיֹּ֣אמֶר לְמֶ֣לֶךְ יִשְׂרָאֵ֗ל הַרְכֵּ֤ב יָֽדְךָ֙ עַל הַקֶּ֔שֶׁת וַיַּרְכֵּ֖ב יָד֑וֹ וַיָּ֧שֶׂם אֱלִישָׁ֛ע יָדָ֖יו עַל יְדֵ֥י הַמֶּֽלֶךְ׃"
    },
    "17": {
      "verse_number": 17,
      "sort_number": 17,
      "text": "[IV_REG 13:17]",
      "word_count": 5,
      "hebrew": "וַיֹּ֗אמֶר פְּתַ֧ח הַחַלּ֛וֹן קֵ֖דְמָה וַיִּפְתָּ֑ח וַיֹּ֤אמֶר אֱלִישָׁ֤ע יְרֵה֙ וַיּ֔וֹר וַיֹּ֗אמֶר חֵץ תְּשׁוּעָ֤ה לַֽיהוָה֙ וְחֵ֣ץ תְּשׁוּעָ֣ה בַֽאֲרָ֔ם וְהִכִּיתָ֧ אֶת אֲרָ֛ם בַּאֲפֵ֖ק עַד כַּלֵּֽה׃"
    },
    "18": {
      "verse_number": 18,
      "sort_number": 18,
      "text": "[IV_REG 13:18]",
      "word_count": 5,
      "hebrew": "וַיֹּ֛אמֶר קַ֥ח הַחִצִּ֖ים וַיִּקָּ֑ח וַיֹּ֤אמֶר לְמֶֽלֶךְ יִשְׂרָאֵל֙ הַךְ אַ֔רְצָה וַיַּ֥ךְ שָֽׁלֹשׁ פְּעָמִ֖ים וַֽיַּעֲמֹֽד׃"
    },
    "19": {
      "verse_number": 19,
      "sort_number": 19,
      "text": "[IV_REG 13:19]",
      "word_count": 5,
      "hebrew": "וַיִּקְצֹ֨ף עָלָ֜יו אִ֣ישׁ הָאֱלֹהִ֗ים וַיֹּ֨אמֶר֙ לְהַכּ֨וֹת חָמֵ֤שׁ אוֹ שֵׁשׁ֙ פְּעָמִ֔ים אָ֛ז הִכִּ֥יתָ אֶת אֲרָ֖ם עַד כַּלֵּ֑ה וְעַתָּ֕ה שָׁלֹ֥שׁ פְּעָמִ֖ים תַּכֶּ֥ה אֶת אֲרָֽם׃"
    },
    "20": {
      "verse_number": 20,
      "sort_number": 20,
      "text": "[IV_REG 13:20]",
      "word_count": 5,
      "hebrew": "וַיָּ֥מָת אֱלִישָׁ֖ע וַֽיִּקְבְּרֻ֑הוּ וּגְדוּדֵ֥י מוֹאָ֛ב יָבֹ֥אוּ בָאָ֖רֶץ בָּ֥א שָׁנָֽה׃"
    },
    "21": {
      "verse_number": 21,
      "sort_number": 21,
      "text": "[IV_REG 13:21]",
      "word_count": 5,
      "hebrew": "וַיְהִ֞י הֵ֣ם קֹבְרִ֣ים אִ֗ישׁ וְהִנֵּה֙ רָא֣וּ אֶֽת הַגְּד֔וּד וַיַּשְׁלִ֥יכוּ אֶת הָאִ֖ישׁ בְּקֶ֣בֶר אֱלִישָׁ֑ע וַיֵּ֜לֶךְ וַיִּגַּ֤ע הָאִישׁ֙ בְּעַצְמ֣וֹת אֱלִישָׁ֔ע וַיְחִ֖י וַיָּ֥קָם עַל רַגְלָֽיו׃"
    },
    "22": {
      "verse_number": 22,
      "sort_number": 22,
      "text": "[IV_REG 13:22]",
      "word_count": 5,
      "hebrew": "וַֽחֲזָאֵל֙ מֶ֣לֶךְ אֲרָ֔ם לָחַ֖ץ אֶת יִשְׂרָאֵ֑ל כֹּ֖ל יְמֵ֥י יְהוֹאָחָֽז׃"
    },
    "23": {
      "verse_number": 23,
      "sort_number": 23,
      "text": "[IV_REG 13:23]",
      "word_count": 5,
      "hebrew": "וַיָּחָן֩ יְהוָ֨ה אֹתָ֤ם וַֽיְרַחֲמֵם֙ וַיִּ֣פֶן אֲלֵיהֶ֔ם לְמַ֣עַן בְּרִית֔וֹ אֶת אַבְרָהָ֖ם יִצְחָ֣ק וְיַֽעֲקֹ֑ב וְלֹ֤א אָבָה֙ הַשְׁחִיתָ֔ם וְלֹֽא הִשְׁלִיכָ֥ם מֵֽעַל פָּנָ֖יו עַד עָֽתָּה׃"
    },
    "24": {
      "verse_number": 24,
      "sort_number": 24,
      "text": "[IV_REG 13:24]",
      "word_count": 5,
      "hebrew": "וַיָּ֖מָת חֲזָאֵ֣ל מֶֽלֶךְ אֲרָ֑ם וַיִּמְלֹ֛ךְ בֶּן הֲדַ֥ד בְּנ֖וֹ תַּחְתָּֽיו׃"
    },
    "25": {
      "verse_number": 25,
      "sort_number": 25,
      "text": "[IV_REG 13:25]",
      "word_count": 5,
      "hebrew": "וַיָּ֜שָׁב יְהוֹאָ֣שׁ בֶּן יְהוֹאָחָ֗ז וַיִּקַּ֤ח אֶת הֶֽעָרִים֙ מִיַּד֙ בֶּן הֲדַ֣ד בֶּן חֲזָאֵ֔ל אֲשֶׁ֣ר לָקַ֗ח מִיַּ֛ד יְהוֹאָחָ֥ז אָבִ֖יו בַּמִּלְחָמָ֑ה שָׁלֹ֤שׁ פְּעָמִים֙ הִכָּ֣הוּ יוֹאָ֔שׁ וַיָּ֖שֶׁב אֶת עָרֵ֥י יִשְׂרָאֵֽל׃"
    }
  }
}