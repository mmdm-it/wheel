{
  "chapter_id": "IOB_020",
  "chapter_key": "20",
  "chapter_number": 20,
  "sort_number": 20,
  "name": "20",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 29,
  "verses": {
    "1": {
      "verse_number": 1,
      "sort_number": 1,
      "text": "[IOB 20:1]",
      "word_count": 5,
      "hebrew": "וַ֭יַּעַן צֹפַ֥ר הַנַּֽעֲמָתִ֗י וַיֹּאמַֽר׃"
    },
    "2": {
      "verse_number": 2,
      "sort_number": 2,
      "text": "[IOB 20:2]",
      "word_count": 5,
      "hebrew": "לָ֭כֵן שְׂעִפַּ֣י יְשִׁיב֑וּנִי וּ֝בַעֲב֗וּר ח֣וּשִׁי בִֽי׃"
    },
    "3": {
      "verse_number": 3,
      "sort_number": 3,
      "text": "[IOB 20:3]",
      "word_count": 5,
      "hebrew": "מוּסַ֣ר כְּלִמָּתִ֣י אֶשְׁמָ֑ע וְ֝ר֗וּחַ מִֽבִּינָתִ֥י יַעֲנֵֽנִי׃"
    },
    "4": {
      "verse_number": 4,
      "sort_number": 4,
      "text": "[IOB 20:4]",
      "word_count": 5,
      "hebrew": "הֲזֹ֣את יָ֭דַעְתָּ מִנִּי עַ֑ד מִנִּ֤י שִׂ֖ים אָדָ֣ם עֲלֵי אָֽרֶץ׃"
    },
    "5": {
      "verse_number": 5,
      "sort_number": 5,
      "text": "[IOB 20:5]",
      "word_count": 5,
      "hebrew": "כִּ֤י רִנְנַ֣ת רְ֭שָׁעִים מִקָּר֑וֹב וְשִׂמְחַ֖ת חָנֵ֣ף עֲדֵי רָֽגַע׃"
    },
    "6": {
      "verse_number": 6,
      "sort_number": 6,
      "text": "[IOB 20:6]",
      "word_count": 5,
      "hebrew": "אִם יַעֲלֶ֣ה לַשָּׁמַ֣יִם שִׂיא֑וֹ וְ֝רֹאשׁ֗וֹ לָעָ֥ב יַגִּֽיעַ׃"
    },
    "7": {
      "verse_number": 7,
      "sort_number": 7,
      "text": "[IOB 20:7]",
      "word_count": 5,
      "hebrew": "כְּֽ֭גֶלֲלוֹ לָנֶ֣צַח יֹאבֵ֑ד רֹ֝אָ֗יו יֹאמְר֥וּ אַיּֽוֹ׃"
    },
    "8": {
      "verse_number": 8,
      "sort_number": 8,
      "text": "[IOB 20:8]",
      "word_count": 5,
      "hebrew": "כַּחֲל֣וֹם יָ֭עוּף וְלֹ֣א יִמְצָא֑וּהוּ וְ֝יֻדַּ֗ד כְּחֶזְי֥וֹן לָֽיְלָה׃"
    },
    "9": {
      "verse_number": 9,
      "sort_number": 9,
      "text": "[IOB 20:9]",
      "word_count": 5,
      "hebrew": "עַ֣יִן שְׁ֭זָפַתּוּ וְלֹ֣א תוֹסִ֑יף וְלֹא ע֝֗וֹד תְּשׁוּרֶ֥נּוּ מְקוֹמֽוֹ׃"
    },
    "10": {
      "verse_number": 10,
      "sort_number": 10,
      "text": "[IOB 20:10]",
      "word_count": 5,
      "hebrew": "בָּ֭נָיו יְרַצּ֣וּ דַלִּ֑ים וְ֝יָדָ֗יו תָּשֵׁ֥בְנָה אוֹנֽוֹ׃"
    },
    "11": {
      "verse_number": 11,
      "sort_number": 11,
      "text": "[IOB 20:11]",
      "word_count": 5,
      "hebrew": "עַ֭צְמוֹתָיו מָלְא֣וּ עלומו עֲלוּמָ֑יו וְ֝עִמּ֗וֹ עַל עָפָ֥ר תִּשְׁכָּֽב׃"
    },
    "12": {
      "verse_number": 12,
      "sort_number": 12,
      "text": "[IOB 20:12]",
      "word_count": 5,
      "hebrew": "אִם תַּמְתִּ֣יק בְּפִ֣יו רָעָ֑ה יַ֝כְחִידֶ֗נָּה תַּ֣חַת לְשׁוֹנֽוֹ׃"
    },
    "13": {
      "verse_number": 13,
      "sort_number": 13,
      "text": "[IOB 20:13]",
      "word_count": 5,
      "hebrew": "יַחְמֹ֣ל עָ֭לֶיהָ וְלֹ֣א יַֽעַזְבֶ֑נָּה וְ֝יִמְנָעֶ֗נָּה בְּת֣וֹךְ חִכּֽוֹ׃"
    },
    "14": {
      "verse_number": 14,
      "sort_number": 14,
      "text": "[IOB 20:14]",
      "word_count": 5,
      "hebrew": "לַ֭חְמוֹ בְּמֵעָ֣יו נֶהְפָּ֑ךְ מְרוֹרַ֖ת פְּתָנִ֣ים בְּקִרְבּֽוֹ׃"
    },
    "15": {
      "verse_number": 15,
      "sort_number": 15,
      "text": "[IOB 20:15]",
      "word_count": 5,
      "hebrew": "חַ֣יִל בָּ֭לַע וַיְקִאֶ֑נּוּ מִ֝בִּטְנ֗וֹ יוֹרִשֶׁ֥נּוּ אֵֽל׃"
    },
    "16": {
      "verse_number": 16,
      "sort_number": 16,
      "text": "[IOB 20:16]",
      "word_count": 5,
      "hebrew": "רֹאשׁ פְּתָנִ֥ים יִינָ֑ק תַּֽ֝הַרְגֵ֗הוּ לְשׁ֣וֹן אֶפְעֶֽה׃"
    },
    "17": {
      "verse_number": 17,
      "sort_number": 17,
      "text": "[IOB 20:17]",
      "word_count": 5,
      "hebrew": "אַל יֵ֥רֶא בִפְלַגּ֑וֹת נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃"
    },
    "18": {
      "verse_number": 18,
      "sort_number": 18,
      "text": "[IOB 20:18]",
      "word_count": 5,
      "hebrew": "מֵשִׁ֣יב יָ֭גָע וְלֹ֣א יִבְלָ֑ע כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃"
    },
    "19": {
      "verse_number": 19,
      "sort_number": 19,
      "text": "[IOB 20:19]",
      "word_count": 5,
      "hebrew": "כִּֽי רִ֭צַּץ עָזַ֣ב דַּלִּ֑ים בַּ֥יִת גָּ֝זַ֗ל וְלֹ֣א יִבֶנֵֽהוּ׃"
    },
    "20": {
      "verse_number": 20,
      "sort_number": 20,
      "text": "[IOB 20:20]",
      "word_count": 5,
      "hebrew": "כִּ֤י לֹא יָדַ֣ע שָׁלֵ֣ו בְּבִטְנ֑וֹ בַּ֝חֲמוּד֗וֹ לֹ֣א יְמַלֵּֽט׃"
    },
    "21": {
      "verse_number": 21,
      "sort_number": 21,
      "text": "[IOB 20:21]",
      "word_count": 5,
      "hebrew": "אֵין שָׂרִ֥יד לְאָכְל֑וֹ עַל כֵּ֝֗ן לֹא יָחִ֥יל טוּבֽוֹ׃"
    },
    "22": {
      "verse_number": 22,
      "sort_number": 22,
      "text": "[IOB 20:22]",
      "word_count": 5,
      "hebrew": "בִּמְלֹ֣אות שִׂ֭פְקוֹ יֵ֣צֶר ל֑וֹ כָּל יַ֖ד עָמֵ֣ל תְּבוֹאֶֽנּוּ׃"
    },
    "23": {
      "verse_number": 23,
      "sort_number": 23,
      "text": "[IOB 20:23]",
      "word_count": 5,
      "hebrew": "יְהִ֤י לְמַלֵּ֬א בִטְנ֗וֹ יְֽשַׁלַּח בּ֭וֹ חֲר֣וֹן אַפּ֑וֹ וְיַמְטֵ֥ר עָ֝לֵ֗ימוֹ בִּלְחוּמֽוֹ׃"
    },
    "24": {
      "verse_number": 24,
      "sort_number": 24,
      "text": "[IOB 20:24]",
      "word_count": 5,
      "hebrew": "יִ֭בְרַח מִנֵּ֣שֶׁק בַּרְזֶ֑ל תַּ֝חְלְפֵ֗הוּ קֶ֣שֶׁת נְחוּשָֽׁה׃"
    },
    "25": {
      "verse_number": 25,
      "sort_number": 25,
      "text": "[IOB 20:25]",
      "word_count": 5,
      "hebrew": "שָׁלַף֮ וַיֵּצֵ֪א מִגֵּ֫וָ֥ה וּ֭בָרָק מִֽמְּרֹרָת֥וֹ יַהֲלֹ֗ךְ עָלָ֥יו אֵמִֽים׃"
    },
    "26": {
      "verse_number": 26,
      "sort_number": 26,
      "text": "[IOB 20:26]",
      "word_count": 5,
      "hebrew": "כָּל חֹשֶׁךְ֮ טָמ֪וּן לִצְפּ֫וּנָ֥יו תְּ֭אָכְלֵהוּ אֵ֣שׁ לֹֽא נֻפָּ֑ח יֵ֖רַע שָׂרִ֣יד בְּאָהֳלֽוֹ׃"
    },
    "27": {
      "verse_number": 27,
      "sort_number": 27,
      "text": "[IOB 20:27]",
      "word_count": 5,
      "hebrew": "יְגַלּ֣וּ שָׁמַ֣יִם עֲוֺנ֑וֹ וְ֝אֶ֗רֶץ מִתְקוֹמָ֘מָ֥ה לֽוֹ׃"
    },
    "28": {
      "verse_number": 28,
      "sort_number": 28,
      "text": "[IOB 20:28]",
      "word_count": 5,
      "hebrew": "יִ֭גֶל יְב֣וּל בֵּית֑וֹ נִ֝גָּר֗וֹת בְּי֣וֹם אַפּֽוֹ׃"
    },
    "29": {
      "verse_number": 29,
      "sort_number": 29,
      "text": "[IOB 20:29]",
      "word_count": 5,
      "hebrew": "זֶ֤ה חֵֽלֶק אָדָ֣ם רָ֭שָׁע מֵאֱלֹהִ֑ים וְנַחֲלַ֖ת אִמְר֣וֹ מֵאֵֽל׃"
    }
  }
}