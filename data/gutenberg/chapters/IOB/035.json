{
  "chapter_id": "IOB_035",
  "chapter_key": "35",
  "chapter_number": 35,
  "sort_number": 35,
  "name": "35",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 16,
  "verses": {
    "1": {
      "verse_number": 1,
      "sort_number": 1,
      "text": "[IOB 35:1]",
      "word_count": 5,
      "hebrew": "וַיַּ֥עַן אֱלִיה֗וּ וַיֹּאמַֽר׃"
    },
    "2": {
      "verse_number": 2,
      "sort_number": 2,
      "text": "[IOB 35:2]",
      "word_count": 5,
      "hebrew": "הֲ֭זֹאת חָשַׁ֣בְתָּ לְמִשְׁפָּ֑ט אָ֝מַ֗רְתָּ צִדְקִ֥י מֵאֵֽל׃"
    },
    "3": {
      "verse_number": 3,
      "sort_number": 3,
      "text": "[IOB 35:3]",
      "word_count": 5,
      "hebrew": "כִּֽי תֹ֭אמַר מַה יִּסְכָּן לָ֑ךְ מָֽה אֹ֝עִ֗יל מֵֽחַטָּאתִֽי׃"
    },
    "4": {
      "verse_number": 4,
      "sort_number": 4,
      "text": "[IOB 35:4]",
      "word_count": 5,
      "hebrew": "אֲ֭נִי אֲשִֽׁיבְךָ֣ מִלִּ֑ין וְֽאֶת רֵעֶ֥יךָ עִמָּֽךְ׃"
    },
    "5": {
      "verse_number": 5,
      "sort_number": 5,
      "text": "[IOB 35:5]",
      "word_count": 5,
      "hebrew": "הַבֵּ֣ט שָׁמַ֣יִם וּרְאֵ֑ה וְשׁ֥וּר שְׁ֝חָקִ֗ים גָּבְה֥וּ מִמֶּֽךָּ׃"
    },
    "6": {
      "verse_number": 6,
      "sort_number": 6,
      "text": "[IOB 35:6]",
      "word_count": 5,
      "hebrew": "אִם חָ֭טָאתָ מַה תִּפְעָל בּ֑וֹ וְרַבּ֥וּ פְ֝שָׁעֶ֗יךָ מַה תַּעֲשֶׂה לּֽוֹ׃"
    },
    "7": {
      "verse_number": 7,
      "sort_number": 7,
      "text": "[IOB 35:7]",
      "word_count": 5,
      "hebrew": "אִם צָ֭דַקְתָּ מַה תִּתֶּן ל֑וֹ א֥וֹ מַה מִיָּדְךָ֥ יִקָּֽח׃"
    },
    "8": {
      "verse_number": 8,
      "sort_number": 8,
      "text": "[IOB 35:8]",
      "word_count": 5,
      "hebrew": "לְאִישׁ כָּמ֥וֹךָ רִשְׁעֶ֑ךָ וּלְבֶן אָ֝דָ֗ם צִדְקָתֶֽךָ׃"
    },
    "9": {
      "verse_number": 9,
      "sort_number": 9,
      "text": "[IOB 35:9]",
      "word_count": 5,
      "hebrew": "מֵ֭רֹב עֲשׁוּקִ֣ים יַזְעִ֑יקוּ יְשַׁוְּע֖וּ מִזְּר֣וֹעַ רַבִּֽים׃"
    },
    "10": {
      "verse_number": 10,
      "sort_number": 10,
      "text": "[IOB 35:10]",
      "word_count": 5,
      "hebrew": "וְֽלֹא אָמַ֗ר אַ֭יֵּה אֱל֣וֹהַּ עֹשָׂ֑י נֹתֵ֖ן זְמִר֣וֹת בַּלָּֽיְלָה׃"
    },
    "11": {
      "verse_number": 11,
      "sort_number": 11,
      "text": "[IOB 35:11]",
      "word_count": 5,
      "hebrew": "מַ֭לְּפֵנוּ מִבַּהֲמ֣וֹת אָ֑רֶץ וּמֵע֖וֹף הַשָּׁמַ֣יִם יְחַכְּמֵֽנוּ׃"
    },
    "12": {
      "verse_number": 12,
      "sort_number": 12,
      "text": "[IOB 35:12]",
      "word_count": 5,
      "hebrew": "שָׁ֣ם יִ֭צְעֲקוּ וְלֹ֣א יַעֲנֶ֑ה מִ֝פְּנֵ֗י גְּא֣וֹן רָעִֽים׃"
    },
    "13": {
      "verse_number": 13,
      "sort_number": 13,
      "text": "[IOB 35:13]",
      "word_count": 5,
      "hebrew": "אַךְ שָׁ֭וְא לֹא יִשְׁמַ֥ע אֵ֑ל וְ֝שַׁדַּ֗י לֹ֣א יְשׁוּרֶֽנָּה׃"
    },
    "14": {
      "verse_number": 14,
      "sort_number": 14,
      "text": "[IOB 35:14]",
      "word_count": 5,
      "hebrew": "אַ֣ף כִּֽי תֹ֭אמַר לֹ֣א תְשׁוּרֶ֑נּוּ דִּ֥ין לְ֝פָנָ֗יו וּתְח֥וֹלֵֽל לֽוֹ׃"
    },
    "15": {
      "verse_number": 15,
      "sort_number": 15,
      "text": "[IOB 35:15]",
      "word_count": 5,
      "hebrew": "וְעַתָּ֗ה כִּי אַ֭יִן פָּקַ֣ד אַפּ֑וֹ וְלֹֽא יָדַ֖ע בַּפַּ֣שׁ מְאֹֽד׃"
    },
    "16": {
      "verse_number": 16,
      "sort_number": 16,
      "text": "[IOB 35:16]",
      "word_count": 5,
      "hebrew": "וְ֭אִיּוֹב הֶ֣בֶל יִפְצֶה פִּ֑יהוּ בִּבְלִי דַ֝֗עַת מִלִּ֥ין יַכְבִּֽר׃"
    }
  }
}