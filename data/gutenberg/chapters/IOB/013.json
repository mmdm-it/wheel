{
  "chapter_id": "IOB_013",
  "chapter_key": "13",
  "chapter_number": 13,
  "sort_number": 13,
  "name": "13",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 28,
  "verses": {
    "1": {
      "verse_number": 1,
      "sort_number": 1,
      "text": "[IOB 13:1]",
      "word_count": 5,
      "hebrew": "הֶן כֹּ֭ל רָאֲתָ֣ה עֵינִ֑י שָֽׁמְעָ֥ה אָ֝זְנִ֗י וַתָּ֥בֶן לָֽהּ׃"
    },
    "2": {
      "verse_number": 2,
      "sort_number": 2,
      "text": "[IOB 13:2]",
      "word_count": 5,
      "hebrew": "כְּֽ֭דַעְתְּכֶם יָדַ֣עְתִּי גַם אָ֑נִי לֹא נֹפֵ֖ל אָנֹכִ֣י מִכֶּֽם׃"
    },
    "3": {
      "verse_number": 3,
      "sort_number": 3,
      "text": "[IOB 13:3]",
      "word_count": 5,
      "hebrew": "אוּלָ֗ם אֲ֭נִי אֶל שַׁדַּ֣י אֲדַבֵּ֑ר וְהוֹכֵ֖חַ אֶל אֵ֣ל אֶחְפָּֽץ׃"
    },
    "4": {
      "verse_number": 4,
      "sort_number": 4,
      "text": "[IOB 13:4]",
      "word_count": 5,
      "hebrew": "וְֽאוּלָ֗ם אַתֶּ֥ם טֹֽפְלֵי שָׁ֑קֶר רֹפְאֵ֖י אֱלִ֣ל כֻּלְּכֶֽם׃"
    },
    "5": {
      "verse_number": 5,
      "sort_number": 5,
      "text": "[IOB 13:5]",
      "word_count": 5,
      "hebrew": "מִֽי יִ֭תֵּן הַחֲרֵ֣שׁ תַּחֲרִישׁ֑וּן וּתְהִ֖י לָכֶ֣ם לְחָכְמָֽה׃"
    },
    "6": {
      "verse_number": 6,
      "sort_number": 6,
      "text": "[IOB 13:6]",
      "word_count": 5,
      "hebrew": "שִׁמְעוּ נָ֥א תוֹכַחְתִּ֑י וְרִב֖וֹת שְׂפָתַ֣י הַקְשִֽׁיבוּ׃"
    },
    "7": {
      "verse_number": 7,
      "sort_number": 7,
      "text": "[IOB 13:7]",
      "word_count": 5,
      "hebrew": "הַ֭לְאֵל תְּדַבְּר֣וּ עַוְלָ֑ה וְ֝ל֗וֹ תְּֽדַבְּר֥וּ רְמִיָּֽה׃"
    },
    "8": {
      "verse_number": 8,
      "sort_number": 8,
      "text": "[IOB 13:8]",
      "word_count": 5,
      "hebrew": "הֲפָנָ֥יו תִּשָּׂא֑וּן אִם לָאֵ֥ל תְּרִיבֽוּן׃"
    },
    "9": {
      "verse_number": 9,
      "sort_number": 9,
      "text": "[IOB 13:9]",
      "word_count": 5,
      "hebrew": "הֲ֭טוֹב כִּֽי יַחְקֹ֣ר אֶתְכֶ֑ם אִם כְּהָתֵ֥ל בֶּ֝אֱנ֗וֹשׁ תְּהָתֵ֥לּוּ בֽוֹ׃"
    },
    "10": {
      "verse_number": 10,
      "sort_number": 10,
      "text": "[IOB 13:10]",
      "word_count": 5,
      "hebrew": "הוֹכֵ֣חַ יוֹכִ֣יחַ אֶתְכֶ֑ם אִם בַּ֝סֵּ֗תֶר פָּנִ֥ים תִּשָּׂאֽוּן׃"
    },
    "11": {
      "verse_number": 11,
      "sort_number": 11,
      "text": "[IOB 13:11]",
      "word_count": 5,
      "hebrew": "הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם וּ֝פַחְדּ֗וֹ יִפֹּ֥ל עֲלֵיכֶֽם׃"
    },
    "12": {
      "verse_number": 12,
      "sort_number": 12,
      "text": "[IOB 13:12]",
      "word_count": 5,
      "hebrew": "זִֽ֭כְרֹנֵיכֶם מִשְׁלֵי אֵ֑פֶר לְגַבֵּי חֹ֝֗מֶר גַּבֵּיכֶֽם׃"
    },
    "13": {
      "verse_number": 13,
      "sort_number": 13,
      "text": "[IOB 13:13]",
      "word_count": 5,
      "hebrew": "הַחֲרִ֣ישׁוּ מִ֭מֶּנִּי וַאֲדַבְּרָה אָ֑נִי וְיַעֲבֹ֖ר עָלַ֣י מָֽה׃"
    },
    "14": {
      "verse_number": 14,
      "sort_number": 14,
      "text": "[IOB 13:14]",
      "word_count": 5,
      "hebrew": "עַל מָ֤ה אֶשָּׂ֣א בְשָׂרִ֣י בְשִׁנָּ֑י וְ֝נַפְשִׁ֗י אָשִׂ֥ים בְּכַפִּֽי׃"
    },
    "15": {
      "verse_number": 15,
      "sort_number": 15,
      "text": "[IOB 13:15]",
      "word_count": 5,
      "hebrew": "הֵ֣ן יִ֭קְטְלֵנִי לא ל֣וֹ אֲיַחֵ֑ל אַךְ דְּ֝רָכַ֗י אֶל פָּנָ֥יו אוֹכִֽיחַ׃"
    },
    "16": {
      "verse_number": 16,
      "sort_number": 16,
      "text": "[IOB 13:16]",
      "word_count": 5,
      "hebrew": "גַּם הוּא לִ֥י לִֽישׁוּעָ֑ה כִּי לֹ֥א לְ֝פָנָ֗יו חָנֵ֥ף יָבֽוֹא׃"
    },
    "17": {
      "verse_number": 17,
      "sort_number": 17,
      "text": "[IOB 13:17]",
      "word_count": 5,
      "hebrew": "שִׁמְע֣וּ שָׁ֭מוֹעַ מִלָּתִ֑י וְ֝אַֽחֲוָתִ֗י בְּאָזְנֵיכֶֽם׃"
    },
    "18": {
      "verse_number": 18,
      "sort_number": 18,
      "text": "[IOB 13:18]",
      "word_count": 5,
      "hebrew": "הִנֵּה נָ֭א עָרַ֣כְתִּי מִשְׁפָּ֑ט יָ֝דַ֗עְתִּי כִּֽי אֲנִ֥י אֶצְדָּֽק׃"
    },
    "19": {
      "verse_number": 19,
      "sort_number": 19,
      "text": "[IOB 13:19]",
      "word_count": 5,
      "hebrew": "מִי ה֭וּא יָרִ֣יב עִמָּדִ֑י כִּֽי עַתָּ֖ה אַחֲרִ֣ישׁ וְאֶגְוָֽע׃"
    },
    "20": {
      "verse_number": 20,
      "sort_number": 20,
      "text": "[IOB 13:20]",
      "word_count": 5,
      "hebrew": "אַךְ שְׁ֭תַּיִם אַל תַּ֣עַשׂ עִמָּדִ֑י אָ֥ז מִ֝פָּנֶ֗יךָ לֹ֣א אֶסָּתֵֽר׃"
    },
    "21": {
      "verse_number": 21,
      "sort_number": 21,
      "text": "[IOB 13:21]",
      "word_count": 5,
      "hebrew": "כַּ֭פְּךָ מֵעָלַ֣י הַרְחַ֑ק וְ֝אֵ֥מָתְךָ֗ אַֽל תְּבַעֲתַֽנִּי׃"
    },
    "22": {
      "verse_number": 22,
      "sort_number": 22,
      "text": "[IOB 13:22]",
      "word_count": 5,
      "hebrew": "וּ֭קְרָא וְאָנֹכִ֣י אֶֽעֱנֶ֑ה אֽוֹ אֲ֝דַבֵּ֗ר וַהֲשִׁיבֵֽנִי׃"
    },
    "23": {
      "verse_number": 23,
      "sort_number": 23,
      "text": "[IOB 13:23]",
      "word_count": 5,
      "hebrew": "כַּמָּ֣ה לִ֭י עֲוֺנ֣וֹת וְחַטָּא֑וֹת פִּֽשְׁעִ֥י וְ֝חַטָּאתִ֗י הֹדִיעֵֽנִי׃"
    },
    "24": {
      "verse_number": 24,
      "sort_number": 24,
      "text": "[IOB 13:24]",
      "word_count": 5,
      "hebrew": "לָֽמָּה פָנֶ֥יךָ תַסְתִּ֑יר וְתַחְשְׁבֵ֖נִי לְאוֹיֵ֣ב לָֽךְ׃"
    },
    "25": {
      "verse_number": 25,
      "sort_number": 25,
      "text": "[IOB 13:25]",
      "word_count": 5,
      "hebrew": "הֶעָלֶ֣ה נִדָּ֣ף תַּעֲר֑וֹץ וְאֶת קַ֖שׁ יָבֵ֣שׁ תִּרְדֹּֽף׃"
    },
    "26": {
      "verse_number": 26,
      "sort_number": 26,
      "text": "[IOB 13:26]",
      "word_count": 5,
      "hebrew": "כִּֽי תִכְתֹּ֣ב עָלַ֣י מְרֹר֑וֹת וְ֝תוֹרִישֵׁ֗נִי עֲוֺנ֥וֹת נְעוּרָֽי׃"
    },
    "27": {
      "verse_number": 27,
      "sort_number": 27,
      "text": "[IOB 13:27]",
      "word_count": 5,
      "hebrew": "וְתָ֘שֵׂ֤ם בַּסַּ֨ד רַגְלַ֗י וְתִשְׁמ֥וֹר כָּל אָרְחוֹתָ֑י עַל שָׁרְשֵׁ֥י רַ֝גְלַ֗י תִּתְחַקֶּֽה׃"
    },
    "28": {
      "verse_number": 28,
      "sort_number": 28,
      "text": "[IOB 13:28]",
      "word_count": 5,
      "hebrew": "וְ֭הוּא כְּרָקָ֣ב יִבְלֶ֑ה כְּ֝בֶ֗גֶד אֲכָ֣לוֹ עָֽשׁ׃"
    }
  }
}