{
  "chapter_id": "IOB_014",
  "chapter_key": "14",
  "chapter_number": 14,
  "sort_number": 14,
  "name": "14",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 22,
  "verses": {
    "1": {
      "verse_number": 1,
      "sort_number": 1,
      "text": "[IOB 14:1]",
      "word_count": 5,
      "hebrew": "אָ֭דָם יְל֣וּד אִשָּׁ֑ה קְצַ֥ר יָ֝מִ֗ים וּֽשְׂבַֽע רֹֽגֶז׃"
    },
    "2": {
      "verse_number": 2,
      "sort_number": 2,
      "text": "[IOB 14:2]",
      "word_count": 5,
      "hebrew": "כְּצִ֣יץ יָ֭צָא וַיִּמָּ֑ל וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃"
    },
    "3": {
      "verse_number": 3,
      "sort_number": 3,
      "text": "[IOB 14:3]",
      "word_count": 5,
      "hebrew": "אַף עַל זֶ֭ה פָּקַ֣חְתָּ עֵינֶ֑ךָ וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃"
    },
    "4": {
      "verse_number": 4,
      "sort_number": 4,
      "text": "[IOB 14:4]",
      "word_count": 5,
      "hebrew": "מִֽי יִתֵּ֣ן טָ֭הוֹר מִטָּמֵ֗א לֹ֣א אֶחָֽד׃"
    },
    "5": {
      "verse_number": 5,
      "sort_number": 5,
      "text": "[IOB 14:5]",
      "word_count": 5,
      "hebrew": "אִ֥ם חֲרוּצִ֨ים יָמָ֗יו מִֽסְפַּר חֳדָשָׁ֥יו אִתָּ֑ךְ חקו חֻקָּ֥יו עָ֝שִׂ֗יתָ וְלֹ֣א יַעֲבֽוֹר׃"
    },
    "6": {
      "verse_number": 6,
      "sort_number": 6,
      "text": "[IOB 14:6]",
      "word_count": 5,
      "hebrew": "שְׁעֵ֣ה מֵעָלָ֣יו וְיֶחְדָּ֑ל עַד יִ֝רְצֶ֗ה כְּשָׂכִ֥יר יוֹמֽוֹ׃"
    },
    "7": {
      "verse_number": 7,
      "sort_number": 7,
      "text": "[IOB 14:7]",
      "word_count": 5,
      "hebrew": "כִּ֤י יֵ֥שׁ לָעֵ֗ץ תִּ֫קְוָ֥ה אִֽם יִ֭כָּרֵת וְע֣וֹד יַחֲלִ֑יף וְ֝יֹֽנַקְתּ֗וֹ לֹ֣א תֶחְדָּֽל׃"
    },
    "8": {
      "verse_number": 8,
      "sort_number": 8,
      "text": "[IOB 14:8]",
      "word_count": 5,
      "hebrew": "אִם יַזְקִ֣ין בָּאָ֣רֶץ שָׁרְשׁ֑וֹ וּ֝בֶעָפָ֗ר יָמ֥וּת גִּזְעֽוֹ׃"
    },
    "9": {
      "verse_number": 9,
      "sort_number": 9,
      "text": "[IOB 14:9]",
      "word_count": 5,
      "hebrew": "מֵרֵ֣יחַ מַ֣יִם יַפְרִ֑חַ וְעָשָׂ֖ה קָצִ֣יר כְּמוֹ נָֽטַע׃"
    },
    "10": {
      "verse_number": 10,
      "sort_number": 10,
      "text": "[IOB 14:10]",
      "word_count": 5,
      "hebrew": "וְגֶ֣בֶר יָ֭מוּת וַֽיֶּחֱלָ֑שׁ וַיִּגְוַ֖ע אָדָ֣ם וְאַיּֽוֹ׃"
    },
    "11": {
      "verse_number": 11,
      "sort_number": 11,
      "text": "[IOB 14:11]",
      "word_count": 5,
      "hebrew": "אָֽזְלוּ מַ֭יִם מִנִּי יָ֑ם וְ֝נָהָ֗ר יֶחֱרַ֥ב וְיָבֵֽשׁ׃"
    },
    "12": {
      "verse_number": 12,
      "sort_number": 12,
      "text": "[IOB 14:12]",
      "word_count": 5,
      "hebrew": "וְאִ֥ישׁ שָׁכַ֗ב וְֽלֹא יָ֫ק֥וּם עַד בִּלְתִּ֣י שָׁ֭מַיִם לֹ֣א יָקִ֑יצוּ וְלֹֽא יֵ֝עֹ֗רוּ מִשְּׁנָתָֽם׃"
    },
    "13": {
      "verse_number": 13,
      "sort_number": 13,
      "text": "[IOB 14:13]",
      "word_count": 5,
      "hebrew": "מִ֤י יִתֵּ֨ן בִּשְׁא֬וֹל תַּצְפִּנֵ֗נִי תַּ֭סְתִּירֵנִי עַד שׁ֣וּב אַפֶּ֑ךָ תָּ֤שִׁ֥ית לִ֖י חֹ֣ק וְתִזְכְּרֵֽנִי׃"
    },
    "14": {
      "verse_number": 14,
      "sort_number": 14,
      "text": "[IOB 14:14]",
      "word_count": 5,
      "hebrew": "אִם יָמ֥וּת גֶּ֗בֶר הֲיִ֫חְיֶ֥ה כָּל יְמֵ֣י צְבָאִ֣י אֲיַחֵ֑ל עַד בּ֝֗וֹא חֲלִיפָתִֽי׃"
    },
    "15": {
      "verse_number": 15,
      "sort_number": 15,
      "text": "[IOB 14:15]",
      "word_count": 5,
      "hebrew": "תִּ֭קְרָא וְאָנֹכִ֣י אֶֽעֱנֶ֑ךָּ לְֽמַעֲשֵׂ֖ה יָדֶ֣יךָ תִכְסֹֽף׃"
    },
    "16": {
      "verse_number": 16,
      "sort_number": 16,
      "text": "[IOB 14:16]",
      "word_count": 5,
      "hebrew": "כִּֽי עַ֭תָּה צְעָדַ֣י תִּסְפּ֑וֹר לֹֽא תִ֝שְׁמ֗וֹר עַל חַטָּאתִֽי׃"
    },
    "17": {
      "verse_number": 17,
      "sort_number": 17,
      "text": "[IOB 14:17]",
      "word_count": 5,
      "hebrew": "חָתֻ֣ם בִּצְר֣וֹר פִּשְׁעִ֑י וַ֝תִּטְפֹּ֗ל עַל עֲוֺנִֽי׃"
    },
    "18": {
      "verse_number": 18,
      "sort_number": 18,
      "text": "[IOB 14:18]",
      "word_count": 5,
      "hebrew": "וְ֭אוּלָם הַר נוֹפֵ֣ל יִבּ֑וֹל וְ֝צ֗וּר יֶעְתַּ֥ק מִמְּקֹמֽוֹ׃"
    },
    "19": {
      "verse_number": 19,
      "sort_number": 19,
      "text": "[IOB 14:19]",
      "word_count": 5,
      "hebrew": "אֲבָנִ֤ים שָׁ֥חֲקוּ מַ֗יִם תִּשְׁטֹֽף סְפִיחֶ֥יהָ עֲפַר אָ֑רֶץ וְתִקְוַ֖ת אֱנ֣וֹשׁ הֶאֱבַֽדְתָּ׃"
    },
    "20": {
      "verse_number": 20,
      "sort_number": 20,
      "text": "[IOB 14:20]",
      "word_count": 5,
      "hebrew": "תִּתְקְפֵ֣הוּ לָ֭נֶצַח וַֽיַּהֲלֹ֑ךְ מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃"
    },
    "21": {
      "verse_number": 21,
      "sort_number": 21,
      "text": "[IOB 14:21]",
      "word_count": 5,
      "hebrew": "יִכְבְּד֣וּ בָ֭נָיו וְלֹ֣א יֵדָ֑ע וְ֝יִצְעֲר֗וּ וְֽלֹא יָבִ֥ין לָֽמוֹ׃"
    },
    "22": {
      "verse_number": 22,
      "sort_number": 22,
      "text": "[IOB 14:22]",
      "word_count": 5,
      "hebrew": "אַךְ בְּ֭שָׂרוֹ עָלָ֣יו יִכְאָ֑ב וְ֝נַפְשׁ֗וֹ עָלָ֥יו תֶּאֱבָֽל׃"
    }
  }
}