{
  "chapter_id": "IOB_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 26,
  "verses": {
    "1": {
      "verse_number": 1,
      "sort_number": 1,
      "text": "[IOB 3:1]",
      "word_count": 5,
      "hebrew": "אַחֲרֵי כֵ֗ן פָּתַ֤ח אִיּוֹב֙ אֶת פִּ֔יהוּ וַיְקַלֵּ֖ל אֶת יוֹמֽוֹ׃"
    },
    "2": {
      "verse_number": 2,
      "sort_number": 2,
      "text": "[IOB 3:2]",
      "word_count": 5,
      "hebrew": "וַיַּ֥עַן אִיּ֗וֹב וַיֹּאמַֽר׃"
    },
    "3": {
      "verse_number": 3,
      "sort_number": 3,
      "text": "[IOB 3:3]",
      "word_count": 5,
      "hebrew": "יֹ֣אבַד י֭וֹם אִוָּ֣לֶד בּ֑וֹ וְהַלַּ֥יְלָה אָ֝מַ֗ר הֹ֣רָה גָֽבֶר׃"
    },
    "4": {
      "verse_number": 4,
      "sort_number": 4,
      "text": "[IOB 3:4]",
      "word_count": 5,
      "hebrew": "הַיּ֥וֹם הַה֗וּא יְֽהִ֫י חֹ֥שֶׁךְ אַֽל יִדְרְשֵׁ֣הוּ אֱל֣וֹהַּ מִמָּ֑עַל וְאַל תּוֹפַ֖ע עָלָ֣יו נְהָרָֽה׃"
    },
    "5": {
      "verse_number": 5,
      "sort_number": 5,
      "text": "[IOB 3:5]",
      "word_count": 5,
      "hebrew": "יִגְאָלֻ֡הוּ חֹ֣שֶׁךְ וְ֭צַלְמָוֶת תִּשְׁכָּן עָלָ֣יו עֲנָנָ֑ה יְ֝בַעֲתֻ֗הוּ כִּֽמְרִ֥ירֵי יֽוֹם׃"
    },
    "6": {
      "verse_number": 6,
      "sort_number": 6,
      "text": "[IOB 3:6]",
      "word_count": 5,
      "hebrew": "הַלַּ֥יְלָה הַהוּא֮ יִקָּחֵ֪ה֫וּ אֹ֥פֶל אַל יִ֭חַדְּ בִּימֵ֣י שָׁנָ֑ה בְּמִסְפַּ֥ר יְ֝רָחִ֗ים אַל יָבֹֽא׃"
    },
    "7": {
      "verse_number": 7,
      "sort_number": 7,
      "text": "[IOB 3:7]",
      "word_count": 5,
      "hebrew": "הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד אַל תָּבֹ֖א רְנָנָ֣ה בֽוֹ׃"
    },
    "8": {
      "verse_number": 8,
      "sort_number": 8,
      "text": "[IOB 3:8]",
      "word_count": 5,
      "hebrew": "יִקְּבֻ֥הוּ אֹרְרֵי י֑וֹם הָ֝עֲתִידִ֗ים עֹרֵ֥ר לִוְיָתָֽן׃"
    },
    "9": {
      "verse_number": 9,
      "sort_number": 9,
      "text": "[IOB 3:9]",
      "word_count": 5,
      "hebrew": "יֶחְשְׁכוּ֮ כּוֹכְבֵ֪י נִ֫שְׁפּ֥וֹ יְקַו לְא֥וֹר וָאַ֑יִן וְאַל יִ֝רְאֶ֗ה בְּעַפְעַפֵּי שָֽׁחַר׃"
    },
    "10": {
      "verse_number": 10,
      "sort_number": 10,
      "text": "[IOB 3:10]",
      "word_count": 5,
      "hebrew": "כִּ֤י לֹ֣א סָ֭גַר דַּלְתֵ֣י בִטְנִ֑י וַיַּסְתֵּ֥ר עָ֝מָ֗ל מֵעֵינָֽי׃"
    },
    "11": {
      "verse_number": 11,
      "sort_number": 11,
      "text": "[IOB 3:11]",
      "word_count": 5,
      "hebrew": "לָ֤מָּה לֹּ֣א מֵרֶ֣חֶם אָמ֑וּת מִבֶּ֖טֶן יָצָ֣אתִי וְאֶגְוָֽע׃"
    },
    "12": {
      "verse_number": 12,
      "sort_number": 12,
      "text": "[IOB 3:12]",
      "word_count": 5,
      "hebrew": "מַ֭דּוּעַ קִדְּמ֣וּנִי בִרְכָּ֑יִם וּמַה שָּׁ֝דַ֗יִם כִּ֣י אִינָֽק׃"
    },
    "13": {
      "verse_number": 13,
      "sort_number": 13,
      "text": "[IOB 3:13]",
      "word_count": 5,
      "hebrew": "כִּֽי עַ֭תָּה שָׁכַ֣בְתִּי וְאֶשְׁק֑וֹט יָ֝שַׁ֗נְתִּי אָ֤ז יָנ֬וּחַֽ לִֽי׃"
    },
    "14": {
      "verse_number": 14,
      "sort_number": 14,
      "text": "[IOB 3:14]",
      "word_count": 5,
      "hebrew": "עִם מְ֭לָכִים וְיֹ֣עֲצֵי אָ֑רֶץ הַבֹּנִ֖ים חֳרָב֣וֹת לָֽמוֹ׃"
    },
    "15": {
      "verse_number": 15,
      "sort_number": 15,
      "text": "[IOB 3:15]",
      "word_count": 5,
      "hebrew": "א֣וֹ עִם שָׂ֭רִים זָהָ֣ב לָהֶ֑ם הַֽמְמַלְאִ֖ים בָּתֵּיהֶ֣ם כָּֽסֶף׃"
    },
    "16": {
      "verse_number": 16,
      "sort_number": 16,
      "text": "[IOB 3:16]",
      "word_count": 5,
      "hebrew": "א֤וֹ כְנֵ֣פֶל טָ֭מוּן לֹ֣א אֶהְיֶ֑ה כְּ֝עֹלְלִ֗ים לֹא רָ֥אוּ אֽוֹר׃"
    },
    "17": {
      "verse_number": 17,
      "sort_number": 17,
      "text": "[IOB 3:17]",
      "word_count": 5,
      "hebrew": "שָׁ֣ם רְ֭שָׁעִים חָ֣דְלוּ רֹ֑גֶז וְשָׁ֥ם יָ֝נ֗וּחוּ יְגִ֣יעֵי כֹֽחַ׃"
    },
    "18": {
      "verse_number": 18,
      "sort_number": 18,
      "text": "[IOB 3:18]",
      "word_count": 5,
      "hebrew": "יַ֭חַד אֲסִירִ֣ים שַׁאֲנָ֑נוּ לֹ֥א שָׁ֝מְע֗וּ ק֣וֹל נֹגֵֽשׂ׃"
    },
    "19": {
      "verse_number": 19,
      "sort_number": 19,
      "text": "[IOB 3:19]",
      "word_count": 5,
      "hebrew": "קָטֹ֣ן וְ֭גָדוֹל שָׁ֣ם ה֑וּא וְ֝עֶ֗בֶד חָפְשִׁ֥י מֵאֲדֹנָֽיו׃"
    },
    "20": {
      "verse_number": 20,
      "sort_number": 20,
      "text": "[IOB 3:20]",
      "word_count": 5,
      "hebrew": "לָ֤מָּה יִתֵּ֣ן לְעָמֵ֣ל א֑וֹר וְ֝חַיִּ֗ים לְמָ֣רֵי נָֽפֶשׁ׃"
    },
    "21": {
      "verse_number": 21,
      "sort_number": 21,
      "text": "[IOB 3:21]",
      "word_count": 5,
      "hebrew": "הַֽמְחַכִּ֣ים לַמָּ֣וֶת וְאֵינֶ֑נּוּ וַֽ֝יַּחְפְּרֻ֗הוּ מִמַּטְמוֹנִֽים׃"
    },
    "22": {
      "verse_number": 22,
      "sort_number": 22,
      "text": "[IOB 3:22]",
      "word_count": 5,
      "hebrew": "הַשְּׂמֵחִ֥ים אֱלֵי גִ֑יל יָ֝שִׂ֗ישׂוּ כִּ֣י יִמְצְאוּ קָֽבֶר׃"
    },
    "23": {
      "verse_number": 23,
      "sort_number": 23,
      "text": "[IOB 3:23]",
      "word_count": 5,
      "hebrew": "לְ֭גֶבֶר אֲשֶׁר דַּרְכּ֣וֹ נִסְתָּ֑רָה וַיָּ֖סֶךְ אֱל֣וֹהַּ בַּעֲדֽוֹ׃"
    },
    "24": {
      "verse_number": 24,
      "sort_number": 24,
      "text": "[IOB 3:24]",
      "word_count": 5,
      "hebrew": "כִּֽי לִפְנֵ֣י לַ֭חְמִי אַנְחָתִ֣י תָבֹ֑א וַֽיִּתְּכ֥וּ כַ֝מַּ֗יִם שַׁאֲגֹתָֽי׃"
    },
    "25": {
      "verse_number": 25,
      "sort_number": 25,
      "text": "[IOB 3:25]",
      "word_count": 5,
      "hebrew": "כִּ֤י פַ֣חַד פָּ֭חַדְתִּי וַיֶּאֱתָיֵ֑נִי וַאֲשֶׁ֥ר יָ֝גֹ֗רְתִּי יָ֣בֹא לִֽי׃"
    },
    "26": {
      "verse_number": 26,
      "sort_number": 26,
      "text": "[IOB 3:26]",
      "word_count": 5,
      "hebrew": "לֹ֤א שָׁלַ֨וְתִּי וְלֹ֖א שָׁקַ֥טְתִּי וְֽלֹא נָ֗חְתִּי וַיָּ֥בֹא רֹֽגֶז׃"
    }
  }
}