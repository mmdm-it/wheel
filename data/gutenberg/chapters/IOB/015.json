{
  "chapter_id": "IOB_015",
  "chapter_key": "15",
  "chapter_number": 15,
  "sort_number": 15,
  "name": "15",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 35,
  "verses": {
    "1": {
      "verse_number": 1,
      "sort_number": 1,
      "text": "[IOB 15:1]",
      "word_count": 5,
      "hebrew": "וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃"
    },
    "2": {
      "verse_number": 2,
      "sort_number": 2,
      "text": "[IOB 15:2]",
      "word_count": 5,
      "hebrew": "הֶֽחָכָ֗ם יַעֲנֶ֥ה דַֽעַת ר֑וּחַ וִֽימַלֵּ֖א קָדִ֣ים בִּטְנֽוֹ׃"
    },
    "3": {
      "verse_number": 3,
      "sort_number": 3,
      "text": "[IOB 15:3]",
      "word_count": 5,
      "hebrew": "הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים לֹא יוֹעִ֥יל בָּֽם׃"
    },
    "4": {
      "verse_number": 4,
      "sort_number": 4,
      "text": "[IOB 15:4]",
      "word_count": 5,
      "hebrew": "אַף אַ֭תָּה תָּפֵ֣ר יִרְאָ֑ה וְתִגְרַ֥ע שִׂ֝יחָ֗ה לִפְנֵי אֵֽל׃"
    },
    "5": {
      "verse_number": 5,
      "sort_number": 5,
      "text": "[IOB 15:5]",
      "word_count": 5,
      "hebrew": "כִּ֤י יְאַלֵּ֣ף עֲוֺנְךָ֣ פִ֑יךָ וְ֝תִבְחַ֗ר לְשׁ֣וֹן עֲרוּמִֽים׃"
    },
    "6": {
      "verse_number": 6,
      "sort_number": 6,
      "text": "[IOB 15:6]",
      "word_count": 5,
      "hebrew": "יַרְשִֽׁיעֲךָ֣ פִ֣יךָ וְלֹא אָ֑נִי וּ֝שְׂפָתֶ֗יךָ יַעֲנוּ בָֽךְ׃"
    },
    "7": {
      "verse_number": 7,
      "sort_number": 7,
      "text": "[IOB 15:7]",
      "word_count": 5,
      "hebrew": "הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י גְבָע֣וֹת חוֹלָֽלְתָּ׃"
    },
    "8": {
      "verse_number": 8,
      "sort_number": 8,
      "text": "[IOB 15:8]",
      "word_count": 5,
      "hebrew": "הַבְס֣וֹד אֱל֣וֹהַ תִּשְׁמָ֑ע וְתִגְרַ֖ע אֵלֶ֣יךָ חָכְמָֽה׃"
    },
    "9": {
      "verse_number": 9,
      "sort_number": 9,
      "text": "[IOB 15:9]",
      "word_count": 5,
      "hebrew": "מַה יָּ֭דַעְתָּ וְלֹ֣א נֵדָ֑ע תָּ֝בִ֗ין וְֽלֹא עִמָּ֥נוּ הֽוּא׃"
    },
    "10": {
      "verse_number": 10,
      "sort_number": 10,
      "text": "[IOB 15:10]",
      "word_count": 5,
      "hebrew": "גַּם שָׂ֣ב גַּם יָשִׁ֣ישׁ בָּ֑נוּ כַּבִּ֖יר מֵאָבִ֣יךָ יָמִֽים׃"
    },
    "11": {
      "verse_number": 11,
      "sort_number": 11,
      "text": "[IOB 15:11]",
      "word_count": 5,
      "hebrew": "הַמְעַ֣ט מִ֭מְּךָ תַּנְחֻמ֣וֹת אֵ֑ל וְ֝דָבָ֗ר לָאַ֥ט עִמָּֽךְ׃"
    },
    "12": {
      "verse_number": 12,
      "sort_number": 12,
      "text": "[IOB 15:12]",
      "word_count": 5,
      "hebrew": "מַה יִּקָּחֲךָ֥ לִבֶּ֑ךָ וּֽמַה יִּרְזְמ֥וּן עֵינֶֽיךָ׃"
    },
    "13": {
      "verse_number": 13,
      "sort_number": 13,
      "text": "[IOB 15:13]",
      "word_count": 5,
      "hebrew": "כִּֽי תָשִׁ֣יב אֶל אֵ֣ל רוּחֶ֑ךָ וְהֹצֵ֖אתָ מִפִּ֣יךָ מִלִּֽין׃"
    },
    "14": {
      "verse_number": 14,
      "sort_number": 14,
      "text": "[IOB 15:14]",
      "word_count": 5,
      "hebrew": "מָֽה אֱנ֥וֹשׁ כִּֽי יִזְכֶּ֑ה וְכִֽי יִ֝צְדַּ֗ק יְל֣וּד אִשָּֽׁה׃"
    },
    "15": {
      "verse_number": 15,
      "sort_number": 15,
      "text": "[IOB 15:15]",
      "word_count": 5,
      "hebrew": "הֵ֣ן בקדשו בִּ֭קְדֹשָׁיו לֹ֣א יַאֲמִ֑ין וְ֝שָׁמַ֗יִם לֹא זַכּ֥וּ בְעֵינָֽיו׃"
    },
    "16": {
      "verse_number": 16,
      "sort_number": 16,
      "text": "[IOB 15:16]",
      "word_count": 5,
      "hebrew": "אַ֭ף כִּֽי נִתְעָ֥ב וְֽנֶאֱלָ֑ח אִישׁ שֹׁתֶ֖ה כַמַּ֣יִם עַוְלָֽה׃"
    },
    "17": {
      "verse_number": 17,
      "sort_number": 17,
      "text": "[IOB 15:17]",
      "word_count": 5,
      "hebrew": "אֲחַוְךָ֥ שְֽׁמַֽע לִ֑י וְזֶֽה חָ֝זִ֗יתִי וַאֲסַפֵּֽרָה׃"
    },
    "18": {
      "verse_number": 18,
      "sort_number": 18,
      "text": "[IOB 15:18]",
      "word_count": 5,
      "hebrew": "אֲשֶׁר חֲכָמִ֥ים יַגִּ֑ידוּ וְלֹ֥א כִֽ֝חֲד֗וּ מֵאֲבוֹתָֽם׃"
    },
    "19": {
      "verse_number": 19,
      "sort_number": 19,
      "text": "[IOB 15:19]",
      "word_count": 5,
      "hebrew": "לָהֶ֣ם לְ֭בַדָּם נִתְּנָ֣ה הָאָ֑רֶץ וְלֹא עָ֖בַר זָ֣ר בְּתוֹכָֽם׃"
    },
    "20": {
      "verse_number": 20,
      "sort_number": 20,
      "text": "[IOB 15:20]",
      "word_count": 5,
      "hebrew": "כָּל יְמֵ֣י רָ֭שָׁע ה֣וּא מִתְחוֹלֵ֑ל וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃"
    },
    "21": {
      "verse_number": 21,
      "sort_number": 21,
      "text": "[IOB 15:21]",
      "word_count": 5,
      "hebrew": "קוֹל פְּחָדִ֥ים בְּאָזְנָ֑יו בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃"
    },
    "22": {
      "verse_number": 22,
      "sort_number": 22,
      "text": "[IOB 15:22]",
      "word_count": 5,
      "hebrew": "לֹא יַאֲמִ֣ין שׁ֭וּב מִנִּי חֹ֑שֶׁךְ וצפו וְצָפ֖וּי ה֣וּא אֱלֵי חָֽרֶב׃"
    },
    "23": {
      "verse_number": 23,
      "sort_number": 23,
      "text": "[IOB 15:23]",
      "word_count": 5,
      "hebrew": "נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע כִּֽי נָכ֖וֹן בְּיָד֣וֹ יֽוֹם חֹֽשֶׁךְ׃"
    },
    "24": {
      "verse_number": 24,
      "sort_number": 24,
      "text": "[IOB 15:24]",
      "word_count": 5,
      "hebrew": "יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ כְּמֶ֤לֶךְ עָתִ֬יד לַכִּידֽוֹר׃"
    },
    "25": {
      "verse_number": 25,
      "sort_number": 25,
      "text": "[IOB 15:25]",
      "word_count": 5,
      "hebrew": "כִּֽי נָטָ֣ה אֶל אֵ֣ל יָד֑וֹ וְאֶל שַׁ֝דַּ֗י יִתְגַּבָּֽר׃"
    },
    "26": {
      "verse_number": 26,
      "sort_number": 26,
      "text": "[IOB 15:26]",
      "word_count": 5,
      "hebrew": "יָר֣וּץ אֵלָ֣יו בְּצַוָּ֑אר בַּ֝עֲבִ֗י גַּבֵּ֥י מָֽגִנָּֽיו׃"
    },
    "27": {
      "verse_number": 27,
      "sort_number": 27,
      "text": "[IOB 15:27]",
      "word_count": 5,
      "hebrew": "כִּֽי כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ פִּימָ֣ה עֲלֵי כָֽסֶל׃"
    },
    "28": {
      "verse_number": 28,
      "sort_number": 28,
      "text": "[IOB 15:28]",
      "word_count": 5,
      "hebrew": "וַיִּשְׁכּ֤וֹן עָ֘רִ֤ים נִכְחָד֗וֹת בָּ֭תִּים לֹא יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃"
    },
    "29": {
      "verse_number": 29,
      "sort_number": 29,
      "text": "[IOB 15:29]",
      "word_count": 5,
      "hebrew": "לֹֽא יֶ֭עְשַׁר וְלֹא יָק֣וּם חֵיל֑וֹ וְלֹֽא יִטֶּ֖ה לָאָ֣רֶץ מִנְלָֽם׃"
    },
    "30": {
      "verse_number": 30,
      "sort_number": 30,
      "text": "[IOB 15:30]",
      "word_count": 5,
      "hebrew": "לֹֽא יָס֨וּר מִנִּי חֹ֗שֶׁךְ יֹֽ֭נַקְתּוֹ תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃"
    },
    "31": {
      "verse_number": 31,
      "sort_number": 31,
      "text": "[IOB 15:31]",
      "word_count": 5,
      "hebrew": "אַל יַאֲמֵ֣ן בשו בַּשָּׁ֣יו נִתְעָ֑ה כִּי שָׁ֝֗וְא תִּהְיֶ֥ה תְמוּרָתֽוֹ׃"
    },
    "32": {
      "verse_number": 32,
      "sort_number": 32,
      "text": "[IOB 15:32]",
      "word_count": 5,
      "hebrew": "בְּֽלֹא י֭וֹמוֹ תִּמָּלֵ֑א וְ֝כִפָּת֗וֹ לֹ֣א רַעֲנָֽנָה׃"
    },
    "33": {
      "verse_number": 33,
      "sort_number": 33,
      "text": "[IOB 15:33]",
      "word_count": 5,
      "hebrew": "יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ כַּ֝זַּ֗יִת נִצָּתֽוֹ׃"
    },
    "34": {
      "verse_number": 34,
      "sort_number": 34,
      "text": "[IOB 15:34]",
      "word_count": 5,
      "hebrew": "כִּֽי עֲדַ֣ת חָנֵ֣ף גַּלְמ֑וּד וְ֝אֵ֗שׁ אָכְלָ֥ה אָֽהֳלֵי שֹֽׁחַד׃"
    },
    "35": {
      "verse_number": 35,
      "sort_number": 35,
      "text": "[IOB 15:35]",
      "word_count": 5,
      "hebrew": "הָרֹ֣ה עָ֭מָל וְיָ֣לֹד אָ֑וֶן וּ֝בִטְנָ֗ם תָּכִ֥ין מִרְמָֽה׃"
    }
  }
}