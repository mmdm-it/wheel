{
  "chapter_id": "II_SAM_019",
  "chapter_key": "19",
  "chapter_number": 19,
  "sort_number": 19,
  "name": "19",
  "book_key": "II_SAM",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 43,
  "verses": {
    "1": {
      "verse_number": 1,
      "sort_number": 1,
      "text": "[II_SAM 19:1]",
      "word_count": 5,
      "hebrew": "וַיִּרְגַּ֣ז הַמֶּ֗לֶךְ וַיַּ֛עַל עַל עֲלִיַּ֥ת הַשַּׁ֖עַר וַיֵּ֑בְךְּ וְכֹ֣ה אָמַ֣ר בְּלֶכְתּ֗וֹ בְּנִ֤י אַבְשָׁלוֹם֙ בְּנִ֣י בְנִ֣י אַבְשָׁל֔וֹם מִֽי יִתֵּ֤ן מוּתִי֙ אֲנִ֣י תַחְתֶּ֔יךָ אַבְשָׁל֖וֹם בְּנִ֥י בְנִֽי׃"
    },
    "2": {
      "verse_number": 2,
      "sort_number": 2,
      "text": "[II_SAM 19:2]",
      "word_count": 5,
      "hebrew": "וַיֻּגַּ֖ד לְיוֹאָ֑ב הִנֵּ֨ה הַמֶּ֧לֶךְ בֹּכֶ֛ה וַיִּתְאַבֵּ֖ל עַל אַבְשָׁלֹֽם׃"
    },
    "3": {
      "verse_number": 3,
      "sort_number": 3,
      "text": "[II_SAM 19:3]",
      "word_count": 5,
      "hebrew": "וַתְּהִ֨י הַתְּשֻׁעָ֜ה בַּיּ֥וֹם הַה֛וּא לְאֵ֖בֶל לְכָל הָעָ֑ם כִּֽי שָׁמַ֣ע הָעָ֗ם בַּיּ֤וֹם הַהוּא֙ לֵאמֹ֔ר נֶעֱצַ֥ב הַמֶּ֖לֶךְ עַל בְּנֽוֹ׃"
    },
    "4": {
      "verse_number": 4,
      "sort_number": 4,
      "text": "[II_SAM 19:4]",
      "word_count": 5,
      "hebrew": "וַיִּתְגַּנֵּ֥ב הָעָ֛ם בַּיּ֥וֹם הַה֖וּא לָב֣וֹא הָעִ֑יר כַּאֲשֶׁ֣ר יִתְגַּנֵּ֗ב הָעָם֙ הַנִּכְלָמִ֔ים בְּנוּסָ֖ם בַּמִּלְחָמָֽה׃"
    },
    "5": {
      "verse_number": 5,
      "sort_number": 5,
      "text": "[II_SAM 19:5]",
      "word_count": 5,
      "hebrew": "וְהַמֶּ֨לֶךְ֙ לָאַ֣ט אֶת פָּנָ֔יו וַיִּזְעַ֥ק הַמֶּ֖לֶךְ ק֣וֹל גָּד֑וֹל בְּנִי֙ אַבְשָׁל֔וֹם אַבְשָׁל֖וֹם בְּנִ֥י בְנִֽי׃"
    },
    "6": {
      "verse_number": 6,
      "sort_number": 6,
      "text": "[II_SAM 19:6]",
      "word_count": 5,
      "hebrew": "וַיָּבֹ֥א יוֹאָ֛ב אֶל הַמֶּ֖לֶךְ הַבָּ֑יִת וַיֹּאמֶר֩ הֹבַ֨שְׁתָּ הַיּ֜וֹם אֶת פְּנֵ֣י כָל עֲבָדֶ֗יךָ הַֽמְמַלְּטִ֤ים אֶֽת נַפְשְׁךָ֙ הַיּ֔וֹם וְאֵ֨ת נֶ֤פֶשׁ בָּנֶ֨יךָ֙ וּבְנֹתֶ֔יךָ וְנֶ֣פֶשׁ נָשֶׁ֔יךָ וְנֶ֖פֶשׁ פִּלַגְשֶֽׁיךָ׃"
    },
    "7": {
      "verse_number": 7,
      "sort_number": 7,
      "text": "[II_SAM 19:7]",
      "word_count": 5,
      "hebrew": "לְאַֽהֲבָה֙ אֶת שֹׂ֣נְאֶ֔יךָ וְלִשְׂנֹ֖א אֶת אֹהֲבֶ֑יךָ כִּ֣י הִגַּ֣דְתָּ הַיּ֗וֹם כִּ֣י אֵ֤ין לְךָ֙ שָׂרִ֣ים וַעֲבָדִ֔ים כִּ֣י יָדַ֣עְתִּי הַיּ֗וֹם כִּ֠י לא ל֣וּ אַבְשָׁל֥וֹם חַי֙ וְכֻלָּ֤נוּ הַיּוֹם֙ מֵתִ֔ים כִּי אָ֖ז יָשָׁ֥ר בְּעֵינֶֽיךָ׃"
    },
    "8": {
      "verse_number": 8,
      "sort_number": 8,
      "text": "[II_SAM 19:8]",
      "word_count": 5,
      "hebrew": "וְעַתָּה֙ ק֣וּם צֵ֔א וְדַבֵּ֖ר עַל לֵ֣ב עֲבָדֶ֑יךָ כִּי֩ בַיהוָ֨ה נִשְׁבַּ֜עְתִּי כִּי אֵינְךָ֣ יוֹצֵ֗א אִם יָלִ֨ין אִ֤ישׁ אִתְּךָ֙ הַלַּ֔יְלָה וְרָעָ֧ה לְךָ֣ זֹ֗את מִכָּל הָרָעָה֙ אֲשֶׁר בָּ֣אָה עָלֶ֔יךָ מִנְּעֻרֶ֖יךָ עַד עָֽתָּה׃"
    },
    "9": {
      "verse_number": 9,
      "sort_number": 9,
      "text": "[II_SAM 19:9]",
      "word_count": 5,
      "hebrew": "וַיָּ֥קָם הַמֶּ֖לֶךְ וַיֵּ֣שֶׁב בַּשָּׁ֑עַר וּֽלְכָל הָעָ֞ם הִגִּ֣ידוּ לֵאמֹ֗ר הִנֵּ֤ה הַמֶּ֨לֶךְ֙ יוֹשֵׁ֣ב בַּשַּׁ֔עַר וַיָּבֹ֤א כָל הָעָם֙ לִפְנֵ֣י הַמֶּ֔לֶךְ וְיִשְׂרָאֵ֔ל נָ֖ס אִ֥ישׁ לְאֹהָלָֽיו׃"
    },
    "10": {
      "verse_number": 10,
      "sort_number": 10,
      "text": "[II_SAM 19:10]",
      "word_count": 5,
      "hebrew": "וַיְהִ֤י כָל הָעָם֙ נָד֔וֹן בְּכָל שִׁבְטֵ֥י יִשְׂרָאֵ֖ל לֵאמֹ֑ר הַמֶּ֜לֶךְ הִצִּילָ֣נוּ מִכַּ֣ף אֹיְבֵ֗ינוּ וְה֤וּא מִלְּטָ֨נוּ֙ מִכַּ֣ף פְּלִשְׁתִּ֔ים וְעַתָּ֛ה בָּרַ֥ח מִן הָאָ֖רֶץ מֵעַ֥ל אַבְשָׁלֽוֹם׃"
    },
    "11": {
      "verse_number": 11,
      "sort_number": 11,
      "text": "[II_SAM 19:11]",
      "word_count": 5,
      "hebrew": "וְאַבְשָׁלוֹם֙ אֲשֶׁ֣ר מָשַׁ֣חְנוּ עָלֵ֔ינוּ מֵ֖ת בַּמִּלְחָמָ֑ה וְעַתָּ֗ה לָמָ֥ה אַתֶּ֛ם מַחֲרִשִׁ֖ים לְהָשִׁ֥יב אֶת הַמֶּֽלֶךְ׃"
    },
    "12": {
      "verse_number": 12,
      "sort_number": 12,
      "text": "[II_SAM 19:12]",
      "word_count": 5,
      "hebrew": "וְהַמֶּ֣לֶךְ דָּוִ֗ד שָׁ֠לַח אֶל צָד֨וֹק וְאֶל אֶבְיָתָ֥ר הַכֹּהֲנִים֮ לֵאמֹר֒ דַּבְּר֞וּ אֶל זִקְנֵ֤י יְהוּדָה֙ לֵאמֹ֔ר לָ֤מָּה תִֽהְיוּ֙ אַֽחֲרֹנִ֔ים לְהָשִׁ֥יב אֶת הַמֶּ֖לֶךְ אֶל בֵּית֑וֹ וּדְבַר֙ כָּל יִשְׂרָאֵ֔ל בָּ֥א אֶל הַמֶּ֖לֶךְ אֶל בֵּיתֽוֹ׃"
    },
    "13": {
      "verse_number": 13,
      "sort_number": 13,
      "text": "[II_SAM 19:13]",
      "word_count": 5,
      "hebrew": "אַחַ֣י אַתֶּ֔ם עַצְמִ֥י וּבְשָׂרִ֖י אַתֶּ֑ם וְלָ֧מָּה תִהְי֛וּ אַחֲרֹנִ֖ים לְהָשִׁ֥יב אֶת הַמֶּֽלֶךְ׃"
    },
    "14": {
      "verse_number": 14,
      "sort_number": 14,
      "text": "[II_SAM 19:14]",
      "word_count": 5,
      "hebrew": "וְלַֽעֲמָשָׂא֙ תֹּֽמְר֔וּ הֲל֛וֹא עַצְמִ֥י וּבְשָׂרִ֖י אָ֑תָּה כֹּ֣ה יַֽעֲשֶׂה לִּ֤י אֱלֹהִים֙ וְכֹ֣ה יוֹסִ֔יף אִם לֹ֠א שַׂר צָבָ֞א תִּהְיֶ֧ה לְפָנַ֛י כָּל הַיָּמִ֖ים תַּ֥חַת יוֹאָֽב׃"
    },
    "15": {
      "verse_number": 15,
      "sort_number": 15,
      "text": "[II_SAM 19:15]",
      "word_count": 5,
      "hebrew": "וַיַּ֛ט אֶת לְבַ֥ב כָּל אִישׁ יְהוּדָ֖ה כְּאִ֣ישׁ אֶחָ֑ד וַֽיִּשְׁלְחוּ֙ אֶל הַמֶּ֔לֶךְ שׁ֥וּב אַתָּ֖ה וְכָל עֲבָדֶֽיךָ׃"
    },
    "16": {
      "verse_number": 16,
      "sort_number": 16,
      "text": "[II_SAM 19:16]",
      "word_count": 5,
      "hebrew": "וַיָּ֣שָׁב הַמֶּ֔לֶךְ וַיָּבֹ֖א עַד הַיַּרְדֵּ֑ן וִיהוּדָ֞ה בָּ֣א הַגִּלְגָּ֗לָה לָלֶ֨כֶת֙ לִקְרַ֣את הַמֶּ֔לֶךְ לְהַעֲבִ֥יר אֶת הַמֶּ֖לֶךְ אֶת הַיַּרְדֵּֽן׃"
    },
    "17": {
      "verse_number": 17,
      "sort_number": 17,
      "text": "[II_SAM 19:17]",
      "word_count": 5,
      "hebrew": "וַיְמַהֵ֗ר שִׁמְעִ֤י בֶן גֵּרָא֙ בֶּן הַיְמִינִ֔י אֲשֶׁ֖ר מִבַּֽחוּרִ֑ים וַיֵּ֨רֶד֙ עִם אִ֣ישׁ יְהוּדָ֔ה לִקְרַ֖את הַמֶּ֥לֶךְ דָּוִֽד׃"
    },
    "18": {
      "verse_number": 18,
      "sort_number": 18,
      "text": "[II_SAM 19:18]",
      "word_count": 5,
      "hebrew": "וְאֶ֨לֶף אִ֣ישׁ עִמּוֹ֮ מִבִּנְיָמִן֒ וְצִיבָ֗א נַ֚עַר בֵּ֣ית שָׁא֔וּל וַחֲמֵ֨שֶׁת עָשָׂ֥ר בָּנָ֛יו וְעֶשְׂרִ֥ים עֲבָדָ֖יו אִתּ֑וֹ וְצָלְח֥וּ הַיַּרְדֵּ֖ן לִפְנֵ֥י הַמֶּֽלֶךְ׃"
    },
    "19": {
      "verse_number": 19,
      "sort_number": 19,
      "text": "[II_SAM 19:19]",
      "word_count": 5,
      "hebrew": "וְעָבְרָ֣ה הָעֲבָרָ֗ה לַֽעֲבִיר֙ אֶת בֵּ֣ית הַמֶּ֔לֶךְ וְלַעֲשׂ֥וֹת הַטּ֖וֹב בעינו בְּעֵינָ֑יו וְשִׁמְעִ֣י בֶן גֵּרָ֗א נָפַל֙ לִפְנֵ֣י הַמֶּ֔לֶךְ בְּעָבְר֖וֹ בַּיַּרְדֵּֽן׃"
    },
    "20": {
      "verse_number": 20,
      "sort_number": 20,
      "text": "[II_SAM 19:20]",
      "word_count": 5,
      "hebrew": "וַיֹּ֣אמֶר אֶל הַמֶּ֗לֶךְ אַל יַחֲשָׁב לִ֣י אֲדֹנִי֮ עָוֺן֒ וְאַל תִּזְכֹּ֗ר אֵ֚ת אֲשֶׁ֣ר הֶעֱוָ֣ה עַבְדְּךָ֔ בַּיּ֕וֹם אֲשֶׁר יָׄצָ֥ׄאׄ אֲדֹנִֽי הַמֶּ֖לֶךְ מִירֽוּשָׁלִָ֑ם לָשׂ֥וּם הַמֶּ֖לֶךְ אֶל לִבּֽוֹ׃"
    },
    "21": {
      "verse_number": 21,
      "sort_number": 21,
      "text": "[II_SAM 19:21]",
      "word_count": 5,
      "hebrew": "כִּ֚י יָדַ֣ע עַבְדְּךָ֔ כִּ֖י אֲנִ֣י חָטָ֑אתִי וְהִנֵּֽה בָ֣אתִי הַיּ֗וֹם רִאשׁוֹן֙ לְכָל בֵּ֣ית יוֹסֵ֔ף לָרֶ֕דֶת לִקְרַ֖את אֲדֹנִ֥י הַמֶּֽלֶךְ׃"
    },
    "22": {
      "verse_number": 22,
      "sort_number": 22,
      "text": "[II_SAM 19:22]",
      "word_count": 5,
      "hebrew": "וַיַּ֨עַן אֲבִישַׁ֤י בֶּן צְרוּיָה֙ וַיֹּ֔אמֶר הֲתַ֣חַת זֹ֔את לֹ֥א יוּמַ֖ת שִׁמְעִ֑י כִּ֥י קִלֵּ֖ל אֶת מְשִׁ֥יחַ יְהוָֽה׃"
    },
    "23": {
      "verse_number": 23,
      "sort_number": 23,
      "text": "[II_SAM 19:23]",
      "word_count": 5,
      "hebrew": "וַיֹּ֣אמֶר דָּוִ֗ד מַה לִּ֤י וְלָכֶם֙ בְּנֵ֣י צְרוּיָ֔ה כִּי תִֽהְיוּ לִ֥י הַיּ֖וֹם לְשָׂטָ֑ן הַיּ֗וֹם י֤וּמַת אִישׁ֙ בְּיִשְׂרָאֵ֔ל כִּ֚י הֲל֣וֹא יָדַ֔עְתִּי כִּ֥י הַיּ֖וֹם אֲנִי מֶ֥לֶךְ עַל יִשְׂרָאֵֽל׃"
    },
    "24": {
      "verse_number": 24,
      "sort_number": 24,
      "text": "[II_SAM 19:24]",
      "word_count": 5,
      "hebrew": "וַיֹּ֧אמֶר הַמֶּ֛לֶךְ אֶל שִׁמְעִ֖י לֹ֣א תָמ֑וּת וַיִּשָּׁ֥בַֽע ל֖וֹ הַמֶּֽלֶךְ׃"
    },
    "25": {
      "verse_number": 25,
      "sort_number": 25,
      "text": "[II_SAM 19:25]",
      "word_count": 5,
      "hebrew": "וּמְפִבֹ֨שֶׁת֙ בֶּן שָׁא֔וּל יָרַ֖ד לִקְרַ֣את הַמֶּ֑לֶךְ וְלֹא עָשָׂ֨ה רַגְלָ֜יו וְלֹא עָשָׂ֣ה שְׂפָמ֗וֹ וְאֶת בְּגָדָיו֙ לֹ֣א כִבֵּ֔ס לְמִן הַיּוֹם֙ לֶ֣כֶת הַמֶּ֔לֶךְ עַד הַיּ֖וֹם אֲשֶׁר בָּ֥א בְשָׁלֽוֹם׃"
    },
    "26": {
      "verse_number": 26,
      "sort_number": 26,
      "text": "[II_SAM 19:26]",
      "word_count": 5,
      "hebrew": "וַיְהִ֛י כִּי בָ֥א יְרוּשָׁלִַ֖ם לִקְרַ֣את הַמֶּ֑לֶךְ וַיֹּ֤אמֶר לוֹ֙ הַמֶּ֔לֶךְ לָ֛מָּה לֹא הָלַ֥כְתָּ עִמִּ֖י מְפִיבֹֽשֶׁת׃"
    },
    "27": {
      "verse_number": 27,
      "sort_number": 27,
      "text": "[II_SAM 19:27]",
      "word_count": 5,
      "hebrew": "וַיֹּאמַ֕ר אֲדֹנִ֥י הַמֶּ֖לֶךְ עַבְדִּ֣י רִמָּ֑נִי כִּֽי אָמַ֨ר עַבְדְּךָ֜ אֶחְבְּשָׁה לִּי֩ הַחֲמ֨וֹר וְאֶרְכַּ֤ב עָלֶ֨יהָ֙ וְאֵלֵ֣ךְ אֶת הַמֶּ֔לֶךְ כִּ֥י פִסֵּ֖חַ עַבְדֶּֽךָ׃"
    },
    "28": {
      "verse_number": 28,
      "sort_number": 28,
      "text": "[II_SAM 19:28]",
      "word_count": 5,
      "hebrew": "וַיְרַגֵּ֣ל בְּעַבְדְּךָ֔ אֶל אֲדֹנִ֖י הַמֶּ֑לֶךְ וַאדֹנִ֤י הַמֶּ֨לֶךְ֙ כְּמַלְאַ֣ךְ הָאֱלֹהִ֔ים וַעֲשֵׂ֥ה הַטּ֖וֹב בְּעֵינֶֽיךָ׃"
    },
    "29": {
      "verse_number": 29,
      "sort_number": 29,
      "text": "[II_SAM 19:29]",
      "word_count": 5,
      "hebrew": "כִּי֩ לֹ֨א הָיָ֜ה כָּל בֵּ֣ית אָבִ֗י כִּ֤י אִם אַנְשֵׁי מָ֨וֶת֙ לַאדֹנִ֣י הַמֶּ֔לֶךְ וַתָּ֨שֶׁת֙ אֶֽת עַבְדְּךָ֔ בְּאֹכְלֵ֖י שֻׁלְחָנֶ֑ךָ וּמַה יֶּשׁ לִ֥י עוֹד֙ צְדָקָ֔ה וְלִזְעֹ֥ק ע֖וֹד אֶל הַמֶּֽלֶךְ׃"
    },
    "30": {
      "verse_number": 30,
      "sort_number": 30,
      "text": "[II_SAM 19:30]",
      "word_count": 5,
      "hebrew": "וַיֹּ֤אמֶר לוֹ֙ הַמֶּ֔לֶךְ לָ֛מָּה תְּדַבֵּ֥ר ע֖וֹד דְּבָרֶ֑יךָ אָמַ֕רְתִּי אַתָּ֣ה וְצִיבָ֔א תַּחְלְק֖וּ אֶת הַשָּׂדֶֽה׃"
    },
    "31": {
      "verse_number": 31,
      "sort_number": 31,
      "text": "[II_SAM 19:31]",
      "word_count": 5,
      "hebrew": "וַיֹּ֤אמֶר מְפִיבֹ֨שֶׁת֙ אֶל הַמֶּ֔לֶךְ גַּ֥ם אֶת הַכֹּ֖ל יִקָּ֑ח אַ֠חֲרֵי אֲשֶׁר בָּ֞א אֲדֹנִ֥י הַמֶּ֛לֶך בְּשָׁל֖וֹם אֶל בֵּיתֽוֹ׃"
    },
    "32": {
      "verse_number": 32,
      "sort_number": 32,
      "text": "[II_SAM 19:32]",
      "word_count": 5,
      "hebrew": "וּבַרְזִלַּי֙ הַגִּלְעָדִ֔י יָרַ֖ד מֵרֹגְלִ֑ים וַיַּעֲבֹ֤ר אֶת הַמֶּ֨לֶךְ֙ הַיַּרְדֵּ֔ן לְשַׁלְּח֖וֹ אֶת בירדן הַיַּרְדֵּֽן׃"
    },
    "33": {
      "verse_number": 33,
      "sort_number": 33,
      "text": "[II_SAM 19:33]",
      "word_count": 5,
      "hebrew": "וּבַרְזִלַּי֙ זָקֵ֣ן מְאֹ֔ד בֶּן שְׁמֹנִ֖ים שָׁנָ֑ה וְהֽוּא כִלְכַּ֤ל אֶת הַמֶּ֨לֶךְ֙ בְּשִׁיבָת֣וֹ בְמַחֲנַ֔יִם כִּֽי אִ֛ישׁ גָּד֥וֹל ה֖וּא מְאֹֽד׃"
    },
    "34": {
      "verse_number": 34,
      "sort_number": 34,
      "text": "[II_SAM 19:34]",
      "word_count": 5,
      "hebrew": "וַיֹּ֥אמֶר הַמֶּ֖לֶךְ אֶל בַּרְזִלָּ֑י אַתָּה֙ עֲבֹ֣ר אִתִּ֔י וְכִלְכַּלְתִּ֥י אֹתְךָ֛ עִמָּדִ֖י בִּירוּשָׁלִָֽם׃"
    },
    "35": {
      "verse_number": 35,
      "sort_number": 35,
      "text": "[II_SAM 19:35]",
      "word_count": 5,
      "hebrew": "וַיֹּ֥אמֶר בַּרְזִלַּ֖י אֶל הַמֶּ֑לֶךְ כַּמָּ֗ה יְמֵי֙ שְׁנֵ֣י חַיַּ֔י כִּי אֶעֱלֶ֥ה אֶת הַמֶּ֖לֶךְ יְרוּשָׁלִָֽם׃"
    },
    "36": {
      "verse_number": 36,
      "sort_number": 36,
      "text": "[II_SAM 19:36]",
      "word_count": 5,
      "hebrew": "בֶּן שְׁמֹנִ֣ים שָׁנָה֩ אָנֹכִ֨י הַיּ֜וֹם הַאֵדַ֣ע בֵּין ט֣וֹב לְרָ֗ע אִם יִטְעַ֤ם עַבְדְּךָ֙ אֶת אֲשֶׁ֤ר אֹכַל֙ וְאֶת אֲשֶׁ֣ר אֶשְׁתֶּ֔ה אִם אֶשְׁמַ֣ע ע֔וֹד בְּק֖וֹל שָׁרִ֣ים וְשָׁר֑וֹת וְלָמָּה֩ יִֽהְיֶ֨ה עַבְדְּךָ֥ עוֹד֙ לְמַשָּׂ֔א אֶל אֲדֹנִ֖י הַמֶּֽלֶךְ׃"
    },
    "37": {
      "verse_number": 37,
      "sort_number": 37,
      "text": "[II_SAM 19:37]",
      "word_count": 5,
      "hebrew": "כִּמְעַ֞ט יַעֲבֹ֧ר עַבְדְּךָ֛ אֶת הַיַּרְדֵּ֖ן אֶת הַמֶּ֑לֶךְ וְלָ֨מָּה֙ יִגְמְלֵ֣נִי הַמֶּ֔לֶךְ הַגְּמוּלָ֖ה הַזֹּֽאת׃"
    },
    "38": {
      "verse_number": 38,
      "sort_number": 38,
      "text": "[II_SAM 19:38]",
      "word_count": 5,
      "hebrew": "יָֽשָׁב נָ֤א עַבְדְּךָ֙ וְאָמֻ֣ת בְּעִירִ֔י עִ֛ם קֶ֥בֶר אָבִ֖י וְאִמִּ֑י וְהִנֵּ֣ה עַבְדְּךָ֣ כִמְהָ֗ם יַֽעֲבֹר֙ עִם אֲדֹנִ֣י הַמֶּ֔לֶךְ וַעֲשֵׂה ל֕וֹ אֵ֥ת אֲשֶׁר ט֖וֹב בְּעֵינֶֽיךָ׃"
    },
    "39": {
      "verse_number": 39,
      "sort_number": 39,
      "text": "[II_SAM 19:39]",
      "word_count": 5,
      "hebrew": "וַיֹּ֣אמֶר הַמֶּ֗לֶךְ אִתִּי֙ יַעֲבֹ֣ר כִּמְהָ֔ם וַאֲנִי֙ אֶעֱשֶׂה לּ֔וֹ אֶת הַטּ֖וֹב בְּעֵינֶ֑יךָ וְכֹ֛ל אֲשֶׁר תִּבְחַ֥ר עָלַ֖י אֶֽעֱשֶׂה לָּֽךְ׃"
    },
    "40": {
      "verse_number": 40,
      "sort_number": 40,
      "text": "[II_SAM 19:40]",
      "word_count": 5,
      "hebrew": "וַיַּעֲבֹ֧ר כָּל הָעָ֛ם אֶת הַיַּרְדֵּ֖ן וְהַמֶּ֣לֶךְ עָבָ֑ר וַיִּשַּׁ֨ק הַמֶּ֤לֶךְ לְבַרְזִלַּי֙ וַיְבָ֣רֲכֵ֔הוּ וַיָּ֖שָׁב לִמְקֹמֽוֹ׃"
    },
    "41": {
      "verse_number": 41,
      "sort_number": 41,
      "text": "[II_SAM 19:41]",
      "word_count": 5,
      "hebrew": "וַיַּעֲבֹ֤ר הַמֶּ֨לֶךְ֙ הַגִּלְגָּ֔לָה וְכִמְהָ֖ן עָבַ֣ר עִמּ֑וֹ וְכָל עַ֤ם יְהוּדָה֙ ויעברו הֶעֱבִ֣ירוּ אֶת הַמֶּ֔לֶךְ וְגַ֕ם חֲצִ֖י עַ֥ם יִשְׂרָאֵֽל׃"
    },
    "42": {
      "verse_number": 42,
      "sort_number": 42,
      "text": "[II_SAM 19:42]",
      "word_count": 5,
      "hebrew": "וְהִנֵּ֛ה כָּל אִ֥ישׁ יִשְׂרָאֵ֖ל בָּאִ֣ים אֶל הַמֶּ֑לֶךְ וַיֹּאמְר֣וּ אֶל הַמֶּ֡לֶךְ מַדּוּעַ֩ גְּנָב֨וּךָ אַחֵ֜ינוּ אִ֣ישׁ יְהוּדָ֗ה וַיַּעֲבִ֨רוּ אֶת הַמֶּ֤לֶךְ וְאֶת בֵּיתוֹ֙ אֶת הַיַּרְדֵּ֔ן וְכָל אַנְשֵׁ֥י דָוִ֖ד עִמּֽוֹ׃"
    },
    "43": {
      "verse_number": 43,
      "sort_number": 43,
      "text": "[II_SAM 19:43]",
      "word_count": 5,
      "hebrew": "וַיַּעַן֩ כָּל אִ֨ישׁ יְהוּדָ֜ה עַל אִ֣ישׁ יִשְׂרָאֵ֗ל כִּֽי קָר֤וֹב הַמֶּ֨לֶךְ֙ אֵלַ֔י וְלָ֤מָּה זֶּה֙ חָרָ֣ה לְךָ֔ עַל הַדָּבָ֖ר הַזֶּ֑ה הֶאָכ֤וֹל אָכַ֨לְנוּ֙ מִן הַמֶּ֔לֶךְ אִם נִשֵּׂ֥את נִשָּׂ֖א לָֽנוּ׃"
    }
  }
}