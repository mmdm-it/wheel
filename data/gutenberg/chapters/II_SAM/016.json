{
  "chapter_id": "II_SAM_016",
  "chapter_key": "16",
  "chapter_number": 16,
  "sort_number": 16,
  "name": "16",
  "book_key": "II_SAM",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[II_SAM 16:1]",
      "word_count": 5,
      "hebrew": "וְדָוִ֗ד עָבַ֤ר מְעַט֙ מֵֽהָרֹ֔אשׁ וְהִנֵּ֥ה צִיבָ֛א נַ֥עַר מְפִי בֹ֖שֶׁת לִקְרָאת֑וֹ וְצֶ֨מֶד חֲמֹרִ֜ים חֲבֻשִׁ֗ים וַעֲלֵיהֶם֩ מָאתַ֨יִם לֶ֜חֶם וּמֵאָ֧ה צִמּוּקִ֛ים וּמֵ֥אָה קַ֖יִץ וְנֵ֥בֶל יָֽיִן׃"
    },
    "2": {
      "verse_number": 2,
      "sort_number": 2,
      "text": "[II_SAM 16:2]",
      "word_count": 5,
      "hebrew": "וַיֹּ֧אמֶר הַמֶּ֛לֶךְ אֶל צִיבָ֖א מָה אֵ֣לֶּה לָּ֑ךְ וַיֹּ֣אמֶר צִ֠יבָא הַחֲמוֹרִ֨ים לְבֵית הַמֶּ֜לֶךְ לִרְכֹּ֗ב ולהלחם וְהַלֶּ֤חֶם וְהַקַּ֨יִץ֙ לֶאֱכ֣וֹל הַנְּעָרִ֔ים וְהַיַּ֕יִן לִשְׁתּ֥וֹת הַיָּעֵ֖ף בַּמִּדְבָּֽר׃"
    },
    "3": {
      "verse_number": 3,
      "sort_number": 3,
      "text": "[II_SAM 16:3]",
      "word_count": 5,
      "hebrew": "וַיֹּ֣אמֶר הַמֶּ֔לֶךְ וְאַיֵּ֖ה בֶּן אֲדֹנֶ֑יךָ וַיֹּ֨אמֶר צִיבָ֜א אֶל הַמֶּ֗לֶךְ הִנֵּה֙ יוֹשֵׁ֣ב בִּירוּשָׁלִַ֔ם כִּ֣י אָמַ֔ר הַיּ֗וֹם יָשִׁ֤יבוּ לִי֙ בֵּ֣ית יִשְׂרָאֵ֔ל אֵ֖ת מַמְלְכ֥וּת אָבִֽי׃"
    },
    "4": {
      "verse_number": 4,
      "sort_number": 4,
      "text": "[II_SAM 16:4]",
      "word_count": 5,
      "hebrew": "וַיֹּ֤אמֶר הַמֶּ֨לֶךְ֙ לְצִבָ֔א הִנֵּ֣ה לְךָ֔ כֹּ֖ל אֲשֶׁ֣ר לִמְפִי בֹ֑שֶׁת וַיֹּ֤אמֶר צִיבָא֙ הִֽשְׁתַּחֲוֵ֔יתִי אֶמְצָא חֵ֥ן בְּעֵינֶ֖יךָ אֲדֹנִ֥י הַמֶּֽלֶךְ׃"
    },
    "5": {
      "verse_number": 5,
      "sort_number": 5,
      "text": "[II_SAM 16:5]",
      "word_count": 5,
      "hebrew": "וּבָ֛א הַמֶּ֥לֶךְ דָּוִ֖ד עַד בַּֽחוּרִ֑ים וְהִנֵּ֣ה מִשָּׁם֩ אִ֨ישׁ יוֹצֵ֜א מִמִּשְׁפַּ֣חַת בֵּית שָׁא֗וּל וּשְׁמוֹ֙ שִׁמְעִ֣י בֶן גֵּרָ֔א יֹצֵ֥א יָצ֖וֹא וּמְקַלֵּֽל׃"
    },
    "6": {
      "verse_number": 6,
      "sort_number": 6,
      "text": "[II_SAM 16:6]",
      "word_count": 5,
      "hebrew": "וַיְסַקֵּ֤ל בָּֽאֲבָנִים֙ אֶת דָּוִ֔ד וְאֶת כָּל עַבְדֵ֖י הַמֶּ֣לֶךְ דָּוִ֑ד וְכָל הָעָם֙ וְכָל הַגִּבֹּרִ֔ים מִימִינ֖וֹ וּמִשְּׂמֹאלֽוֹ׃"
    },
    "7": {
      "verse_number": 7,
      "sort_number": 7,
      "text": "[II_SAM 16:7]",
      "word_count": 5,
      "hebrew": "וְכֹֽה אָמַ֥ר שִׁמְעִ֖י בְּקַֽלְל֑וֹ צֵ֥א צֵ֛א אִ֥ישׁ הַדָּמִ֖ים וְאִ֥ישׁ הַבְּלִיָּֽעַל׃"
    },
    "8": {
      "verse_number": 8,
      "sort_number": 8,
      "text": "[II_SAM 16:8]",
      "word_count": 5,
      "hebrew": "הֵשִׁיב֩ עָלֶ֨יךָ יְהוָ֜ה כֹּ֣ל דְּמֵ֣י בֵית שָׁא֗וּל אֲשֶׁ֤ר מָלַ֨כְתָּ֙ תחתו תַּחְתָּ֔יו וַיִּתֵּ֤ן יְהוָה֙ אֶת הַמְּלוּכָ֔ה בְּיַ֖ד אַבְשָׁל֣וֹם בְּנֶ֑ךָ וְהִנְּךָ֙ בְּרָ֣עָתֶ֔ךָ כִּ֛י אִ֥ישׁ דָּמִ֖ים אָֽתָּה׃"
    },
    "9": {
      "verse_number": 9,
      "sort_number": 9,
      "text": "[II_SAM 16:9]",
      "word_count": 5,
      "hebrew": "וַיֹּ֨אמֶר אֲבִישַׁ֤י בֶּן צְרוּיָה֙ אֶל הַמֶּ֔לֶךְ לָ֣מָּה יְקַלֵּ֞ל הַכֶּ֤לֶב הַמֵּת֙ הַזֶּ֔ה אֶת אֲדֹנִ֖י הַמֶּ֑לֶךְ אֶעְבְּרָה נָּ֖א וְאָסִ֥ירָה אֶת רֹאשֽׁוֹ׃"
    },
    "10": {
      "verse_number": 10,
      "sort_number": 10,
      "text": "[II_SAM 16:10]",
      "word_count": 5,
      "hebrew": "וַיֹּ֣אמֶר הַמֶּ֔לֶךְ מַה לִּ֥י וְלָכֶ֖ם בְּנֵ֣י צְרֻיָ֑ה כי כֹּ֣ה יְקַלֵּ֗ל וכי כִּ֤י יְהוָה֙ אָ֤מַר לוֹ֙ קַלֵּ֣ל אֶת דָּוִ֔ד וּמִ֣י יֹאמַ֔ר מַדּ֖וּעַ עָשִׂ֥יתָה כֵּֽן׃"
    },
    "11": {
      "verse_number": 11,
      "sort_number": 11,
      "text": "[II_SAM 16:11]",
      "word_count": 5,
      "hebrew": "וַיֹּ֨אמֶר דָּוִ֤ד אֶל אֲבִישַׁי֙ וְאֶל כָּל עֲבָדָ֔יו הִנֵּ֥ה בְנִ֛י אֲשֶׁר יָצָ֥א מִמֵּעַ֖י מְבַקֵּ֣שׁ אֶת נַפְשִׁ֑י וְאַ֨ף כִּֽי עַתָּ֜ה בֶּן הַיְמִינִ֗י הַנִּ֤חוּ לוֹ֙ וִֽיקַלֵּ֔ל כִּ֥י אָֽמַר ל֖וֹ יְהוָֽה׃"
    },
    "12": {
      "verse_number": 12,
      "sort_number": 12,
      "text": "[II_SAM 16:12]",
      "word_count": 5,
      "hebrew": "אוּלַ֛י יִרְאֶ֥ה יְהוָ֖ה בעוני בְּעֵינִ֑י וְהֵשִׁ֨יב יְהוָ֥ה לִי֙ טוֹבָ֔ה תַּ֥חַת קִלְלָת֖וֹ הַיּ֥וֹם הַזֶּֽה׃"
    },
    "13": {
      "verse_number": 13,
      "sort_number": 13,
      "text": "[II_SAM 16:13]",
      "word_count": 5,
      "hebrew": "וַיֵּ֧לֶךְ דָּוִ֛ד וַאֲנָשָׁ֖יו בַּדָּ֑רֶךְ וְשִׁמְעִ֡י הֹלֵךְ֩ בְּצֵ֨לַע הָהָ֜ר לְעֻמָּת֗וֹ הָלוֹךְ֙ וַיְקַלֵּ֔ל וַיְסַקֵּ֤ל בָּֽאֲבָנִים֙ לְעֻמָּת֔וֹ וְעִפַּ֖ר בֶּעָפָֽר׃"
    },
    "14": {
      "verse_number": 14,
      "sort_number": 14,
      "text": "[II_SAM 16:14]",
      "word_count": 5,
      "hebrew": "וַיָּבֹ֥א הַמֶּ֛לֶךְ וְכָל הָעָ֥ם אֲשֶׁר אִתּ֖וֹ עֲיֵפִ֑ים וַיִּנָּפֵ֖שׁ שָֽׁם׃"
    },
    "15": {
      "verse_number": 15,
      "sort_number": 15,
      "text": "[II_SAM 16:15]",
      "word_count": 5,
      "hebrew": "וְאַבְשָׁל֗וֹם וְכָל הָעָם֙ אִ֣ישׁ יִשְׂרָאֵ֔ל בָּ֖אוּ יְרוּשָׁלִָ֑ם וַאֲחִיתֹ֖פֶל אִתּֽוֹ׃"
    },
    "16": {
      "verse_number": 16,
      "sort_number": 16,
      "text": "[II_SAM 16:16]",
      "word_count": 5,
      "hebrew": "וַיְהִ֗י כַּֽאֲשֶׁר בָּ֞א חוּשַׁ֧י הָאַרְכִּ֛י רֵעֶ֥ה דָוִ֖ד אֶל אַבְשָׁל֑וֹם וַיֹּ֤אמֶר חוּשַׁי֙ אֶל אַבְשָׁלֹ֔ם יְחִ֥י הַמֶּ֖לֶךְ יְחִ֥י הַמֶּֽלֶךְ׃"
    },
    "17": {
      "verse_number": 17,
      "sort_number": 17,
      "text": "[II_SAM 16:17]",
      "word_count": 5,
      "hebrew": "וַיֹּ֤אמֶר אַבְשָׁלוֹם֙ אֶל חוּשַׁ֔י זֶ֥ה חַסְדְּךָ֖ אֶת רֵעֶ֑ךָ לָ֥מָּה לֹֽא הָלַ֖כְתָּ אֶת רֵעֶֽךָ׃"
    },
    "18": {
      "verse_number": 18,
      "sort_number": 18,
      "text": "[II_SAM 16:18]",
      "word_count": 5,
      "hebrew": "וַיֹּ֣אמֶר חוּשַׁי֮ אֶל אַבְשָׁלֹם֒ לֹ֕א כִּי֩ אֲשֶׁ֨ר בָּחַ֧ר יְהוָ֛ה וְהָעָ֥ם הַזֶּ֖ה וְכָל אִ֣ישׁ יִשְׂרָאֵ֑ל לא ל֥וֹ אֶהְיֶ֖ה וְאִתּ֥וֹ אֵשֵֽׁב׃"
    },
    "19": {
      "verse_number": 19,
      "sort_number": 19,
      "text": "[II_SAM 16:19]",
      "word_count": 5,
      "hebrew": "וְהַשֵּׁנִ֗ית לְמִי֙ אֲנִ֣י אֶֽעֱבֹ֔ד הֲל֖וֹא לִפְנֵ֣י בְנ֑וֹ כַּאֲשֶׁ֤ר עָבַ֨דְתִּי֙ לִפְנֵ֣י אָבִ֔יךָ כֵּ֖ן אֶהְיֶ֥ה לְפָנֶֽיךָ׃"
    },
    "20": {
      "verse_number": 20,
      "sort_number": 20,
      "text": "[II_SAM 16:20]",
      "word_count": 5,
      "hebrew": "וַיֹּ֥אמֶר אַבְשָׁל֖וֹם אֶל אֲחִיתֹ֑פֶל הָב֥וּ לָכֶ֛ם עֵצָ֖ה מַֽה נַּעֲשֶֽׂה׃"
    },
    "21": {
      "verse_number": 21,
      "sort_number": 21,
      "text": "[II_SAM 16:21]",
      "word_count": 5,
      "hebrew": "וַיֹּ֤אמֶר אֲחִיתֹ֨פֶל֙ אֶל אַבְשָׁלֹ֔ם בּ֚וֹא אֶל פִּלַגְשֵׁ֣י אָבִ֔יךָ אֲשֶׁ֥ר הִנִּ֖יחַ לִשְׁמ֣וֹר הַבָּ֑יִת וְשָׁמַ֤ע כָּל יִשְׂרָאֵל֙ כִּֽי נִבְאַ֣שְׁתָּ אֶת אָבִ֔יךָ וְחָ֣זְק֔וּ יְדֵ֖י כָּל אֲשֶׁ֥ר אִתָּֽךְ׃"
    },
    "22": {
      "verse_number": 22,
      "sort_number": 22,
      "text": "[II_SAM 16:22]",
      "word_count": 5,
      "hebrew": "וַיַּטּ֧וּ לְאַבְשָׁל֛וֹם הָאֹ֖הֶל עַל הַגָּ֑ג וַיָּבֹ֤א אַבְשָׁלוֹם֙ אֶל פִּֽלַגְשֵׁ֣י אָבִ֔יו לְעֵינֵ֖י כָּל יִשְׂרָאֵֽל׃"
    },
    "23": {
      "verse_number": 23,
      "sort_number": 23,
      "text": "[II_SAM 16:23]",
      "word_count": 5,
      "hebrew": "וַעֲצַ֣ת אֲחִיתֹ֗פֶל אֲשֶׁ֤ר יָעַץ֙ בַּיָּמִ֣ים הָהֵ֔ם כַּאֲשֶׁ֥ר יִשְׁאַל אִ֖ישׁ בִּדְבַ֣ר הָאֱלֹהִ֑ים כֵּ֚ן כָּל עֲצַ֣ת אֲחִיתֹ֔פֶל גַּם לְדָוִ֖ד גַּ֥ם לְאַבְשָׁלֹֽם׃"
    }
  }
}