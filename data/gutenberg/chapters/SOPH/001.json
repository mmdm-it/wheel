{
  "chapter_id": "SOPH_001",
  "chapter_key": "1",
  "chapter_number": 1,
  "sort_number": 1,
  "name": "1",
  "book_key": "SOPH",
  "testament": "Vetus_Testamentum",
  "section": "Libri_Prophetici",
  "verse_count": 18,
  "verses": {
    "1": {
      "verse_number": 1,
      "sort_number": 1,
      "text": "[SOPH 1:1]",
      "word_count": 5,
      "hebrew": "דְּבַר יְהוָ֣ה אֲשֶׁ֣ר הָיָ֗ה אֶל צְפַנְיָה֙ בֶּן כּוּשִׁ֣י בֶן גְּדַלְיָ֔ה בֶּן אֲמַרְיָ֖ה בֶּן חִזְקִיָּ֑ה בִּימֵ֛י יֹאשִׁיָּ֥הוּ בֶן אָמ֖וֹן מֶ֥לֶךְ יְהוּדָֽה׃"
    },
    "2": {
      "verse_number": 2,
      "sort_number": 2,
      "text": "[SOPH 1:2]",
      "word_count": 5,
      "hebrew": "אָסֹ֨ף אָסֵ֜ף כֹּ֗ל מֵעַ֛ל פְּנֵ֥י הָאֲדָמָ֖ה נְאֻם יְהוָֽה׃"
    },
    "3": {
      "verse_number": 3,
      "sort_number": 3,
      "text": "[SOPH 1:3]",
      "word_count": 5,
      "hebrew": "אָסֵ֨ף אָדָ֜ם וּבְהֵמָ֗ה אָסֵ֤ף עוֹף הַשָּׁמַ֨יִם֙ וּדְגֵ֣י הַיָּ֔ם וְהַמַּכְשֵׁל֖וֹת אֶת הָרְשָׁעִ֑ים וְהִכְרַתִּ֣י אֶת הָאָדָ֗ם מֵעַ֛ל פְּנֵ֥י הָאֲדָמָ֖ה נְאֻם יְהוָֽה׃"
    },
    "4": {
      "verse_number": 4,
      "sort_number": 4,
      "text": "[SOPH 1:4]",
      "word_count": 5,
      "hebrew": "וְנָטִ֤יתִי יָדִי֙ עַל יְהוּדָ֔ה וְעַ֖ל כָּל יוֹשְׁבֵ֣י יְרוּשָׁלִָ֑ם וְהִכְרַתִּ֞י מִן הַמָּק֤וֹם הַזֶּה֙ אֶת שְׁאָ֣ר הַבַּ֔עַל אֶת שֵׁ֥ם הַכְּמָרִ֖ים עִם הַכֹּהֲנִֽים׃"
    },
    "5": {
      "verse_number": 5,
      "sort_number": 5,
      "text": "[SOPH 1:5]",
      "word_count": 5,
      "hebrew": "וְאֶת הַמִּשְׁתַּחֲוִ֥ים עַל הַגַּגּ֖וֹת לִצְבָ֣א הַשָּׁמָ֑יִם וְאֶת הַמִּֽשְׁתַּחֲוִים֙ הַנִּשְׁבָּעִ֣ים לַֽיהוָ֔ה וְהַנִּשְׁבָּעִ֖ים בְּמַלְכָּֽם׃"
    },
    "6": {
      "verse_number": 6,
      "sort_number": 6,
      "text": "[SOPH 1:6]",
      "word_count": 5,
      "hebrew": "וְאֶת הַנְּסוֹגִ֖ים מֵאַחֲרֵ֣י יְהוָ֑ה וַאֲשֶׁ֛ר לֹֽא בִקְשׁ֥וּ אֶת יְהוָ֖ה וְלֹ֥א דְרָשֻֽׁהוּ׃"
    },
    "7": {
      "verse_number": 7,
      "sort_number": 7,
      "text": "[SOPH 1:7]",
      "word_count": 5,
      "hebrew": "הַ֕ס מִפְּנֵ֖י אֲדֹנָ֣י יְהוִ֑ה כִּ֤י קָרוֹב֙ י֣וֹם יְהוָ֔ה כִּֽי הֵכִ֧ין יְהוָ֛ה זֶ֖בַח הִקְדִּ֥ישׁ קְרֻאָֽיו׃"
    },
    "8": {
      "verse_number": 8,
      "sort_number": 8,
      "text": "[SOPH 1:8]",
      "word_count": 5,
      "hebrew": "וְהָיָ֗ה בְּיוֹם֙ זֶ֣בַח יְהוָ֔ה וּפָקַדְתִּ֥י עַל הַשָּׂרִ֖ים וְעַל בְּנֵ֣י הַמֶּ֑לֶךְ וְעַ֥ל כָּל הַלֹּבְשִׁ֖ים מַלְבּ֥וּשׁ נָכְרִֽי׃"
    },
    "9": {
      "verse_number": 9,
      "sort_number": 9,
      "text": "[SOPH 1:9]",
      "word_count": 5,
      "hebrew": "וּפָקַדְתִּ֗י עַ֧ל כָּל הַדּוֹלֵ֛ג עַל הַמִּפְתָּ֖ן בַּיּ֣וֹם הַה֑וּא הַֽמְמַלְאִ֛ים בֵּ֥ית אֲדֹנֵיהֶ֖ם חָמָ֥ס וּמִרְמָֽה׃"
    },
    "10": {
      "verse_number": 10,
      "sort_number": 10,
      "text": "[SOPH 1:10]",
      "word_count": 5,
      "hebrew": "וְהָיָה֩ בַיּ֨וֹם הַה֜וּא נְאֻם יְהוָ֗ה ק֤וֹל צְעָקָה֙ מִשַּׁ֣עַר הַדָּגִ֔ים וִֽילָלָ֖ה מִן הַמִּשְׁנֶ֑ה וְשֶׁ֥בֶר גָּד֖וֹל מֵהַגְּבָעֽוֹת׃"
    },
    "11": {
      "verse_number": 11,
      "sort_number": 11,
      "text": "[SOPH 1:11]",
      "word_count": 5,
      "hebrew": "הֵילִ֖ילוּ יֹשְׁבֵ֣י הַמַּכְתֵּ֑שׁ כִּ֤י נִדְמָה֙ כָּל עַ֣ם כְּנַ֔עַן נִכְרְת֖וּ כָּל נְטִ֥ילֵי כָֽסֶף׃"
    },
    "12": {
      "verse_number": 12,
      "sort_number": 12,
      "text": "[SOPH 1:12]",
      "word_count": 5,
      "hebrew": "וְהָיָה֙ בָּעֵ֣ת הַהִ֔יא אֲחַפֵּ֥שׂ אֶת יְרוּשָׁלִַ֖ם בַּנֵּר֑וֹת וּפָקַדְתִּ֣י עַל הָאֲנָשִׁ֗ים הַקֹּֽפְאִים֙ עַל שִׁמְרֵיהֶ֔ם הָאֹֽמְרִים֙ בִּלְבָבָ֔ם לֹֽא יֵיטִ֥יב יְהוָ֖ה וְלֹ֥א יָרֵֽעַ׃"
    },
    "13": {
      "verse_number": 13,
      "sort_number": 13,
      "text": "[SOPH 1:13]",
      "word_count": 5,
      "hebrew": "וְהָיָ֤ה חֵילָם֙ לִמְשִׁסָּ֔ה וּבָתֵּיהֶ֖ם לִשְׁמָמָ֑ה וּבָנ֤וּ בָתִּים֙ וְלֹ֣א יֵשֵׁ֔בוּ וְנָטְע֣וּ כְרָמִ֔ים וְלֹ֥א יִשְׁתּ֖וּ אֶת יֵינָֽם׃"
    },
    "14": {
      "verse_number": 14,
      "sort_number": 14,
      "text": "[SOPH 1:14]",
      "word_count": 5,
      "hebrew": "קָר֤וֹב יוֹם יְהוָה֙ הַגָּד֔וֹל קָר֖וֹב וּמַהֵ֣ר מְאֹ֑ד ק֚וֹל י֣וֹם יְהוָ֔ה מַ֥ר צֹרֵ֖חַ שָׁ֥ם גִּבּֽוֹר׃"
    },
    "15": {
      "verse_number": 15,
      "sort_number": 15,
      "text": "[SOPH 1:15]",
      "word_count": 5,
      "hebrew": "י֥וֹם עֶבְרָ֖ה הַיּ֣וֹם הַה֑וּא י֧וֹם צָרָ֣ה וּמְצוּקָ֗ה י֤וֹם שֹׁאָה֙ וּמְשׁוֹאָ֔ה י֥וֹם חֹ֨שֶׁךְ֙ וַאֲפֵלָ֔ה י֥וֹם עָנָ֖ן וַעֲרָפֶֽל׃"
    },
    "16": {
      "verse_number": 16,
      "sort_number": 16,
      "text": "[SOPH 1:16]",
      "word_count": 5,
      "hebrew": "י֥וֹם שׁוֹפָ֖ר וּתְרוּעָ֑ה עַ֚ל הֶעָרִ֣ים הַבְּצֻר֔וֹת וְעַ֖ל הַפִּנּ֥וֹת הַגְּבֹהֽוֹת׃"
    },
    "17": {
      "verse_number": 17,
      "sort_number": 17,
      "text": "[SOPH 1:17]",
      "word_count": 5,
      "hebrew": "וַהֲצֵרֹ֣תִי לָאָדָ֗ם וְהָֽלְכוּ֙ כַּֽעִוְרִ֔ים כִּ֥י לַֽיהוָ֖ה חָטָ֑אוּ וְשֻׁפַּ֤ךְ דָּמָם֙ כֶּֽעָפָ֔ר וּלְחֻמָ֖ם כַּגְּלָלִֽים׃"
    },
    "18": {
      "verse_number": 18,
      "sort_number": 18,
      "text": "[SOPH 1:18]",
      "word_count": 5,
      "hebrew": "גַּם כַּסְפָּ֨ם גַּם זְהָבָ֜ם לֹֽא יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה וּבְאֵשׁ֙ קִנְאָת֔וֹ תֵּאָכֵ֖ל כָּל הָאָ֑רֶץ כִּֽי כָלָ֤ה אַךְ נִבְהָלָה֙ יַֽעֲשֶׂ֔ה אֵ֥ת כָּל יֹשְׁבֵ֖י הָאָֽרֶץ׃"
    }
  }
}