{
  "chapter_id": "III_REG_019",
  "chapter_key": "19",
  "chapter_number": 19,
  "sort_number": 19,
  "name": "19",
  "book_key": "III_REG",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 21,
  "verses": {
    "1": {
      "verse_number": 1,
      "sort_number": 1,
      "text": "[III_REG 19:1]",
      "word_count": 5,
      "hebrew": "וַיַּגֵּ֤ד אַחְאָב֙ לְאִיזֶ֔בֶל אֵ֛ת כָּל אֲשֶׁ֥ר עָשָׂ֖ה אֵלִיָּ֑הוּ וְאֵ֨ת כָּל אֲשֶׁ֥ר הָרַ֛ג אֶת כָּל הַנְּבִיאִ֖ים בֶּחָֽרֶב׃"
    },
    "2": {
      "verse_number": 2,
      "sort_number": 2,
      "text": "[III_REG 19:2]",
      "word_count": 5,
      "hebrew": "וַתִּשְׁלַ֤ח אִיזֶ֨בֶל֙ מַלְאָ֔ךְ אֶל אֵלִיָּ֖הוּ לֵאמֹ֑ר כֹּֽה יַעֲשׂ֤וּן אֱלֹהִים֙ וְכֹ֣ה יוֹסִפ֔וּן כִּֽי כָעֵ֤ת מָחָר֙ אָשִׂ֣ים אֶֽת נַפְשְׁךָ֔ כְּנֶ֖פֶשׁ אַחַ֥ד מֵהֶֽם׃"
    },
    "3": {
      "verse_number": 3,
      "sort_number": 3,
      "text": "[III_REG 19:3]",
      "word_count": 5,
      "hebrew": "וַיַּ֗רְא וַיָּ֨קָם֙ וַיֵּ֣לֶךְ אֶל נַפְשׁ֔וֹ וַיָּבֹ֕א בְּאֵ֥ר שֶׁ֖בַע אֲשֶׁ֣ר לִֽיהוּדָ֑ה וַיַּנַּ֥ח אֶֽת נַעֲר֖וֹ שָֽׁם׃"
    },
    "4": {
      "verse_number": 4,
      "sort_number": 4,
      "text": "[III_REG 19:4]",
      "word_count": 5,
      "hebrew": "וְהֽוּא הָלַ֤ךְ בַּמִּדְבָּר֙ דֶּ֣רֶךְ י֔וֹם וַיָּבֹ֕א וַיֵּ֕שֶׁב תַּ֖חַת רֹ֣תֶם אחת אֶחָ֑ד וַיִּשְׁאַ֤ל אֶת נַפְשׁוֹ֙ לָמ֔וּת וַיֹּ֣אמֶר רַ֗ב עַתָּ֤ה יְהוָה֙ קַ֣ח נַפְשִׁ֔י כִּֽי לֹא ט֥וֹב אָנֹכִ֖י מֵאֲבֹתָֽי׃"
    },
    "5": {
      "verse_number": 5,
      "sort_number": 5,
      "text": "[III_REG 19:5]",
      "word_count": 5,
      "hebrew": "וַיִּשְׁכַּב֙ וַיִּישַׁ֔ן תַּ֖חַת רֹ֣תֶם אֶחָ֑ד וְהִנֵּֽה זֶ֤ה מַלְאָךְ֙ נֹגֵ֣עַ בּ֔וֹ וַיֹּ֥אמֶר ל֖וֹ ק֥וּם אֱכֽוֹל׃"
    },
    "6": {
      "verse_number": 6,
      "sort_number": 6,
      "text": "[III_REG 19:6]",
      "word_count": 5,
      "hebrew": "וַיַּבֵּ֕ט וְהִנֵּ֧ה מְרַאֲשֹׁתָ֛יו עֻגַ֥ת רְצָפִ֖ים וְצַפַּ֣חַת מָ֑יִם וַיֹּ֣אכַל וַיֵּ֔שְׁתְּ וַיָּ֖שָׁב וַיִּשְׁכָּֽב׃"
    },
    "7": {
      "verse_number": 7,
      "sort_number": 7,
      "text": "[III_REG 19:7]",
      "word_count": 5,
      "hebrew": "וַיָּשָׁב֩ מַלְאַ֨ךְ יְהוָ֤ה שֵׁנִית֙ וַיִּגַּע בּ֔וֹ וַיֹּ֖אמֶר ק֣וּם אֱכֹ֑ל כִּ֛י רַ֥ב מִמְּךָ֖ הַדָּֽרֶךְ׃"
    },
    "8": {
      "verse_number": 8,
      "sort_number": 8,
      "text": "[III_REG 19:8]",
      "word_count": 5,
      "hebrew": "וַיָּ֖קָם וַיֹּ֣אכַל וַיִּשְׁתֶּ֑ה וַיֵּ֜לֶךְ בְּכֹ֣חַ הָאֲכִילָ֣ה הַהִ֗יא אַרְבָּעִ֥ים יוֹם֙ וְאַרְבָּעִ֣ים לַ֔יְלָה עַ֛ד הַ֥ר הָאֱלֹהִ֖ים חֹרֵֽב׃"
    },
    "9": {
      "verse_number": 9,
      "sort_number": 9,
      "text": "[III_REG 19:9]",
      "word_count": 5,
      "hebrew": "וַיָּבֹא שָׁ֥ם אֶל הַמְּעָרָ֖ה וַיָּ֣לֶן שָׁ֑ם וְהִנֵּ֤ה דְבַר יְהוָה֙ אֵלָ֔יו וַיֹּ֣אמֶר ל֔וֹ מַה לְּךָ֥ פֹ֖ה אֵלִיָּֽהוּ׃"
    },
    "10": {
      "verse_number": 10,
      "sort_number": 10,
      "text": "[III_REG 19:10]",
      "word_count": 5,
      "hebrew": "וַיֹּאמֶר֩ קַנֹּ֨א קִנֵּ֜אתִי לַיהוָ֣ה אֱלֹהֵ֣י צְבָא֗וֹת כִּֽי עָזְב֤וּ בְרִֽיתְךָ֙ בְּנֵ֣י יִשְׂרָאֵ֔ל אֶת מִזְבְּחֹתֶ֣יךָ הָרָ֔סוּ וְאֶת נְבִיאֶ֖יךָ הָרְג֣וּ בֶחָ֑רֶב וָֽאִוָּתֵ֤ר אֲנִי֙ לְבַדִּ֔י וַיְבַקְשׁ֥וּ אֶת נַפְשִׁ֖י לְקַחְתָּֽהּ׃"
    },
    "11": {
      "verse_number": 11,
      "sort_number": 11,
      "text": "[III_REG 19:11]",
      "word_count": 5,
      "hebrew": "וַיֹּ֗אמֶר צֵ֣א וְעָמַדְתָּ֣ בָהָר֮ לִפְנֵ֣י יְהוָה֒ וְהִנֵּ֧ה יְהוָ֣ה עֹבֵ֗ר וְר֣וּחַ גְּדוֹלָ֡ה וְחָזָ֞ק מְפָרֵק֩ הָרִ֨ים וּמְשַׁבֵּ֤ר סְלָעִים֙ לִפְנֵ֣י יְהוָ֔ה לֹ֥א בָר֖וּחַ יְהוָ֑ה וְאַחַ֤ר הָר֨וּחַ רַ֔עַשׁ לֹ֥א בָרַ֖עַשׁ יְהוָֽה׃"
    },
    "12": {
      "verse_number": 12,
      "sort_number": 12,
      "text": "[III_REG 19:12]",
      "word_count": 5,
      "hebrew": "וְאַחַ֤ר הָרַ֨עַשׁ֙ אֵ֔שׁ לֹ֥א בָאֵ֖שׁ יְהוָ֑ה וְאַחַ֣ר הָאֵ֔שׁ ק֖וֹל דְּמָמָ֥ה דַקָּֽה׃"
    },
    "13": {
      "verse_number": 13,
      "sort_number": 13,
      "text": "[III_REG 19:13]",
      "word_count": 5,
      "hebrew": "וַיְהִ֣י כִּשְׁמֹ֣עַ אֵלִיָּ֗הוּ וַיָּ֤לֶט פָּנָיו֙ בְּאַדַּרְתּ֔וֹ וַיֵּצֵ֕א וַֽיַּעֲמֹ֖ד פֶּ֣תַח הַמְּעָרָ֑ה וְהִנֵּ֤ה אֵלָיו֙ ק֔וֹל וַיֹּ֕אמֶר מַה לְּךָ֥ פֹ֖ה אֵלִיָּֽהוּ׃"
    },
    "14": {
      "verse_number": 14,
      "sort_number": 14,
      "text": "[III_REG 19:14]",
      "word_count": 5,
      "hebrew": "וַיֹּאמֶר֩ קַנֹּ֨א קִנֵּ֜אתִי לַיהוָ֣ה אֱלֹהֵ֣י צְבָא֗וֹת כִּֽי עָזְב֤וּ בְרִֽיתְךָ֙ בְּנֵ֣י יִשְׂרָאֵ֔ל אֶת מִזְבְּחֹתֶ֣יךָ הָרָ֔סוּ וְאֶת נְבִיאֶ֖יךָ הָרְג֣וּ בֶחָ֑רֶב וָאִוָּתֵ֤ר אֲנִי֙ לְבַדִּ֔י וַיְבַקְשׁ֥וּ אֶת נַפְשִׁ֖י לְקַחְתָּֽהּ׃"
    },
    "15": {
      "verse_number": 15,
      "sort_number": 15,
      "text": "[III_REG 19:15]",
      "word_count": 5,
      "hebrew": "וַיֹּ֤אמֶר יְהוָה֙ אֵלָ֔יו לֵ֛ךְ שׁ֥וּב לְדַרְכְּךָ֖ מִדְבַּ֣רָה דַמָּ֑שֶׂק וּבָ֗אתָ וּמָשַׁחְתָּ֧ אֶת חֲזָאֵ֛ל לְמֶ֖לֶךְ עַל אֲרָֽם׃"
    },
    "16": {
      "verse_number": 16,
      "sort_number": 16,
      "text": "[III_REG 19:16]",
      "word_count": 5,
      "hebrew": "וְאֵת֙ יֵה֣וּא בֶן נִמְשִׁ֔י תִּמְשַׁ֥ח לְמֶ֖לֶךְ עַל יִשְׂרָאֵ֑ל וְאֶת אֱלִישָׁ֤ע בֶּן שָׁפָט֙ מֵאָבֵ֣ל מְחוֹלָ֔ה תִּמְשַׁ֥ח לְנָבִ֖יא תַּחְתֶּֽיךָ׃"
    },
    "17": {
      "verse_number": 17,
      "sort_number": 17,
      "text": "[III_REG 19:17]",
      "word_count": 5,
      "hebrew": "וְהָיָ֗ה הַנִּמְלָ֛ט מֵחֶ֥רֶב חֲזָאֵ֖ל יָמִ֣ית יֵה֑וּא וְהַנִּמְלָ֛ט מֵחֶ֥רֶב יֵה֖וּא יָמִ֥ית אֱלִישָֽׁע׃"
    },
    "18": {
      "verse_number": 18,
      "sort_number": 18,
      "text": "[III_REG 19:18]",
      "word_count": 5,
      "hebrew": "וְהִשְׁאַרְתִּ֥י בְיִשְׂרָאֵ֖ל שִׁבְעַ֣ת אֲלָפִ֑ים כָּל הַבִּרְכַּ֗יִם אֲשֶׁ֤ר לֹֽא כָֽרְעוּ֙ לַבַּ֔עַל וְכָ֨ל הַפֶּ֔ה אֲשֶׁ֥ר לֹֽא נָשַׁ֖ק לֽוֹ׃"
    },
    "19": {
      "verse_number": 19,
      "sort_number": 19,
      "text": "[III_REG 19:19]",
      "word_count": 5,
      "hebrew": "וַיֵּ֣לֶךְ מִ֠שָּׁם וַיִּמְצָ֞א אֶת אֱלִישָׁ֤ע בֶּן שָׁפָט֙ וְה֣וּא חֹרֵ֔שׁ שְׁנֵים עָשָׂ֤ר צְמָדִים֙ לְפָנָ֔יו וְה֖וּא בִּשְׁנֵ֣ים הֶעָשָׂ֑ר וַיַּעֲבֹ֤ר אֵלִיָּ֨הוּ֙ אֵלָ֔יו וַיַּשְׁלֵ֥ךְ אַדַּרְתּ֖וֹ אֵלָֽיו׃"
    },
    "20": {
      "verse_number": 20,
      "sort_number": 20,
      "text": "[III_REG 19:20]",
      "word_count": 5,
      "hebrew": "וַיַּעֲזֹ֣ב אֶת הַבָּקָ֗ר וַיָּ֨רָץ֙ אַחֲרֵ֣י אֵֽלִיָּ֔הוּ וַיֹּ֗אמֶר אֶשְּׁקָה נָּא֙ לְאָבִ֣י וּלְאִמִּ֔י וְאֵלְכָ֖ה אַחֲרֶ֑יךָ וַיֹּ֤אמֶר לוֹ֙ לֵ֣ךְ שׁ֔וּב כִּ֥י מֶה עָשִׂ֖יתִי לָֽךְ׃"
    },
    "21": {
      "verse_number": 21,
      "sort_number": 21,
      "text": "[III_REG 19:21]",
      "word_count": 5,
      "hebrew": "וַיָּ֨שָׁב מֵאַחֲרָ֜יו וַיִּקַּ֣ח אֶת צֶ֧מֶד הַבָּקָ֣ר וַיִּזְבָּחֵ֗הוּ וּבִכְלִ֤י הַבָּקָר֙ בִּשְּׁלָ֣ם הַבָּשָׂ֔ר וַיִּתֵּ֥ן לָעָ֖ם וַיֹּאכֵ֑לוּ וַיָּ֗קָם וַיֵּ֛לֶךְ אַחֲרֵ֥י אֵלִיָּ֖הוּ וַיְשָׁרְתֵֽהוּ׃"
    }
  }
}