{
  "chapter_id": "EZE_047",
  "chapter_key": "47",
  "chapter_number": 47,
  "sort_number": 47,
  "name": "47",
  "book_key": "EZE",
  "testament": "Vetus_Testamentum",
  "section": "Libri_Prophetici",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[EZE 47:1]",
      "word_count": 5,
      "hebrew": "וַיְשִׁבֵנִי֮ אֶל פֶּ֣תַח הַבַּיִת֒ וְהִנֵּה מַ֣יִם יֹצְאִ֗ים מִתַּ֨חַת מִפְתַּ֤ן הַבַּ֨יִת֙ קָדִ֔ימָה כִּֽי פְנֵ֥י הַבַּ֖יִת קָדִ֑ים וְהַמַּ֣יִם יֹרְדִ֗ים מִתַּ֜חַת מִכֶּ֤תֶף הַבַּ֨יִת֙ הַיְמָנִ֔ית מִנֶּ֖גֶב לַמִּזְבֵּֽחַ׃"
    },
    "2": {
      "verse_number": 2,
      "sort_number": 2,
      "text": "[EZE 47:2]",
      "word_count": 5,
      "hebrew": "וַיּוֹצִאֵנִי֮ דֶּֽרֶךְ שַׁ֣עַר צָפוֹנָה֒ וַיְסִבֵּ֨נִי֙ דֶּ֣רֶךְ ח֔וּץ אֶל שַׁ֣עַר הַח֔וּץ דֶּ֖רֶךְ הַפּוֹנֶ֣ה קָדִ֑ים וְהִנֵּה מַ֣יִם מְפַכִּ֔ים מִן הַכָּתֵ֖ף הַיְמָנִֽית׃"
    },
    "3": {
      "verse_number": 3,
      "sort_number": 3,
      "text": "[EZE 47:3]",
      "word_count": 5,
      "hebrew": "בְּצֵאת הָאִ֥ישׁ קָדִ֖ים וְקָ֣ו בְּיָד֑וֹ וַיָּ֤מָד אֶ֨לֶף֙ בָּֽאַמָּ֔ה וַיַּעֲבִרֵ֥נִי בַמַּ֖יִם מֵ֥י אָפְסָֽיִם׃"
    },
    "4": {
      "verse_number": 4,
      "sort_number": 4,
      "text": "[EZE 47:4]",
      "word_count": 5,
      "hebrew": "וַיָּ֣מָד אֶ֔לֶף וַיַּעֲבִרֵ֥נִי בַמַּ֖יִם מַ֣יִם בִּרְכָּ֑יִם וַיָּ֣מָד אֶ֔לֶף וַיַּעֲבִרֵ֖נִי מֵ֥י מָתְנָֽיִם׃"
    },
    "5": {
      "verse_number": 5,
      "sort_number": 5,
      "text": "[EZE 47:5]",
      "word_count": 5,
      "hebrew": "וַיָּ֣מָד אֶ֔לֶף נַ֕חַל אֲשֶׁ֥ר לֹֽא אוּכַ֖ל לַעֲבֹ֑ר כִּֽי גָא֤וּ הַמַּ֨יִם֙ מֵ֣י שָׂ֔חוּ נַ֖חַל אֲשֶׁ֥ר לֹֽא יֵעָבֵֽר׃"
    },
    "6": {
      "verse_number": 6,
      "sort_number": 6,
      "text": "[EZE 47:6]",
      "word_count": 5,
      "hebrew": "וַיֹּ֥אמֶר אֵלַ֖י הֲרָאִ֣יתָ בֶן אָדָ֑ם וַיּוֹלִכֵ֥נִי וַיְשִׁבֵ֖נִי שְׂפַ֥ת הַנָּֽחַל׃"
    },
    "7": {
      "verse_number": 7,
      "sort_number": 7,
      "text": "[EZE 47:7]",
      "word_count": 5,
      "hebrew": "בְּשׁוּבֵ֕נִי וְהִנֵּה֙ אֶל שְׂפַ֣ת הַנַּ֔חַל עֵ֖ץ רַ֣ב מְאֹ֑ד מִזֶּ֖ה וּמִזֶּֽה׃"
    },
    "8": {
      "verse_number": 8,
      "sort_number": 8,
      "text": "[EZE 47:8]",
      "word_count": 5,
      "hebrew": "וַיֹּ֣אמֶר אֵלַ֗י הַמַּ֤יִם הָאֵ֨לֶּה֙ יוֹצְאִ֗ים אֶל הַגְּלִילָה֙ הַקַּדְמוֹנָ֔ה וְיָרְד֖וּ עַל הָֽעֲרָבָ֑ה וּבָ֣אוּ הַיָּ֔מָּה אֶל הַיָּ֥מָּה הַמּֽוּצָאִ֖ים ונרפאו וְנִרְפּ֥וּ הַמָּֽיִם׃"
    },
    "9": {
      "verse_number": 9,
      "sort_number": 9,
      "text": "[EZE 47:9]",
      "word_count": 5,
      "hebrew": "וְהָיָ֣ה כָל נֶ֣פֶשׁ חַיָּ֣ה אֲֽשֶׁר יִשְׁרֹ֡ץ אֶ֣ל כָּל אֲשֶׁר֩ יָב֨וֹא שָׁ֤ם נַחֲלַ֨יִם֙ יִֽחְיֶ֔ה וְהָיָ֥ה הַדָּגָ֖ה רַבָּ֣ה מְאֹ֑ד כִּי֩ בָ֨אוּ שָׁ֜מָּה הַמַּ֣יִם הָאֵ֗לֶּה וְיֵרָֽפְאוּ֙ וָחָ֔י כֹּ֛ל אֲשֶׁר יָ֥בוֹא שָׁ֖מָּה הַנָּֽחַל׃"
    },
    "10": {
      "verse_number": 10,
      "sort_number": 10,
      "text": "[EZE 47:10]",
      "word_count": 5,
      "hebrew": "וְהָיָה֩ יעמדו עָמְד֨וּ עָלָ֜יו דַּוָּגִ֗ים מֵעֵ֥ין גֶּ֨דִי֙ וְעַד עֵ֣ין עֶגְלַ֔יִם מִשְׁט֥וֹחַ לַֽחֲרָמִ֖ים יִהְי֑וּ לְמִינָה֙ תִּהְיֶ֣ה דְגָתָ֔ם כִּדְגַ֛ת הַיָּ֥ם הַגָּד֖וֹל רַבָּ֥ה מְאֹֽד׃"
    },
    "11": {
      "verse_number": 11,
      "sort_number": 11,
      "text": "[EZE 47:11]",
      "word_count": 5,
      "hebrew": "בצאתו בִּצֹּאתָ֧יו וּגְבָאָ֛יו וְלֹ֥א יֵרָפְא֖וּ לְמֶ֥לַח נִתָּֽנוּ׃"
    },
    "12": {
      "verse_number": 12,
      "sort_number": 12,
      "text": "[EZE 47:12]",
      "word_count": 5,
      "hebrew": "וְעַל הַנַּ֣חַל יַעֲלֶ֣ה עַל שְׂפָת֣וֹ מִזֶּ֣ה וּמִזֶּ֣ה כָּל עֵֽץ מַ֠אֲכָל לֹא יִבּ֨וֹל עָלֵ֜הוּ וְלֹֽא יִתֹּ֣ם פִּרְי֗וֹ לָֽחֳדָשָׁיו֙ יְבַכֵּ֔ר כִּ֣י מֵימָ֔יו מִן הַמִּקְדָּ֖שׁ הֵ֣מָּה יֽוֹצְאִ֑ים והיו וְהָיָ֤ה פִרְיוֹ֙ לְמַֽאֲכָ֔ל וְעָלֵ֖הוּ לִתְרוּפָֽה׃"
    },
    "13": {
      "verse_number": 13,
      "sort_number": 13,
      "text": "[EZE 47:13]",
      "word_count": 5,
      "hebrew": "כֹּ֤ה אָמַר֙ אֲדֹנָ֣י יְהוִ֔ה גֵּ֤ה גְבוּל֙ אֲשֶׁ֣ר תִּתְנַחֲל֣וּ אֶת הָאָ֔רֶץ לִשְׁנֵ֥י עָשָׂ֖ר שִׁבְטֵ֣י יִשְׂרָאֵ֑ל יוֹסֵ֖ף חֲבָלִֽים׃"
    },
    "14": {
      "verse_number": 14,
      "sort_number": 14,
      "text": "[EZE 47:14]",
      "word_count": 5,
      "hebrew": "וּנְחַלְתֶּ֤ם אוֹתָהּ֙ אִ֣ישׁ כְּאָחִ֔יו אֲשֶׁ֤ר נָשָׂ֨אתִי֙ אֶת יָדִ֔י לְתִתָּ֖הּ לַאֲבֹֽתֵיכֶ֑ם וְנָ֨פְלָ֜ה הָאָ֧רֶץ הַזֹּ֛את לָכֶ֖ם בְּנַחֲלָֽה׃"
    },
    "15": {
      "verse_number": 15,
      "sort_number": 15,
      "text": "[EZE 47:15]",
      "word_count": 5,
      "hebrew": "וְזֶ֖ה גְּב֣וּל הָאָ֑רֶץ לִפְאַ֨ת צָפ֜וֹנָה מִן הַיָּ֧ם הַגָּד֛וֹל הַדֶּ֥רֶךְ חֶתְלֹ֖ן לְב֥וֹא צְדָֽדָה׃"
    },
    "16": {
      "verse_number": 16,
      "sort_number": 16,
      "text": "[EZE 47:16]",
      "word_count": 5,
      "hebrew": "חֲמָ֤ת בֵּר֨וֹתָה֙ סִבְרַ֔יִם אֲשֶׁר֙ בֵּין גְּב֣וּל דַּמֶּ֔שֶׂק וּבֵ֖ין גְּב֣וּל חֲמָ֑ת חָצֵר֙ הַתִּיכ֔וֹן אֲשֶׁ֖ר אֶל גְּב֥וּל חַוְרָֽן׃"
    },
    "17": {
      "verse_number": 17,
      "sort_number": 17,
      "text": "[EZE 47:17]",
      "word_count": 5,
      "hebrew": "וְהָיָ֨ה גְב֜וּל מִן הַיָּ֗ם חֲצַ֤ר עֵינוֹן֙ גְּב֣וּל דַּמֶּ֔שֶׂק וְצָפ֥וֹן צָפ֖וֹנָה וּגְב֣וּל חֲמָ֑ת וְאֵ֖ת פְּאַ֥ת צָפֽוֹן׃"
    },
    "18": {
      "verse_number": 18,
      "sort_number": 18,
      "text": "[EZE 47:18]",
      "word_count": 5,
      "hebrew": "וּפְאַ֣ת קָדִ֡ים מִבֵּ֣ין חַוְרָ֣ן וּמִבֵּין דַּמֶּשֶׂק֩ וּמִבֵּ֨ין הַגִּלְעָ֜ד וּמִבֵּ֨ין אֶ֤רֶץ יִשְׂרָאֵל֙ הַיַּרְדֵּ֔ן מִגְּב֛וּל עַל הַיָּ֥ם הַקַּדְמוֹנִ֖י תָּמֹ֑דּוּ וְאֵ֖ת פְּאַ֥ת קָדִֽימָה׃"
    },
    "19": {
      "verse_number": 19,
      "sort_number": 19,
      "text": "[EZE 47:19]",
      "word_count": 5,
      "hebrew": "וּפְאַת֙ נֶ֣גֶב תֵּימָ֔נָה מִתָּמָ֗ר עַד מֵי֙ מְרִיב֣וֹת קָדֵ֔שׁ נַחֲלָ֖ה אֶל הַיָּ֣ם הַגָּד֑וֹל וְאֵ֥ת פְּאַת תֵּימָ֖נָה נֶֽגְבָּה׃"
    },
    "20": {
      "verse_number": 20,
      "sort_number": 20,
      "text": "[EZE 47:20]",
      "word_count": 5,
      "hebrew": "וּפְאַת יָם֙ הַיָּ֣ם הַגָּד֔וֹל מִגְּב֕וּל עַד נֹ֖כַח לְב֣וֹא חֲמָ֑ת זֹ֖את פְּאַת יָֽם׃"
    },
    "21": {
      "verse_number": 21,
      "sort_number": 21,
      "text": "[EZE 47:21]",
      "word_count": 5,
      "hebrew": "וְחִלַּקְתֶּ֞ם אֶת הָאָ֧רֶץ הַזֹּ֛את לָכֶ֖ם לְשִׁבְטֵ֥י יִשְׂרָאֵֽל׃"
    },
    "22": {
      "verse_number": 22,
      "sort_number": 22,
      "text": "[EZE 47:22]",
      "word_count": 5,
      "hebrew": "וְהָיָ֗ה תַּפִּ֣לוּ אוֹתָהּ֮ בְּנַחֲלָה֒ לָכֶ֗ם וּלְהַגֵּרִים֙ הַגָּרִ֣ים בְּתוֹכְכֶ֔ם אֲשֶׁר הוֹלִ֥דוּ בָנִ֖ים בְּתֽוֹכְכֶ֑ם וְהָי֣וּ לָכֶ֗ם כְּאֶזְרָח֙ בִּבְנֵ֣י יִשְׂרָאֵ֔ל אִתְּכֶם֙ יִפְּל֣וּ בְנַחֲלָ֔ה בְּת֖וֹךְ שִׁבְטֵ֥י יִשְׂרָאֵֽל׃"
    },
    "23": {
      "verse_number": 23,
      "sort_number": 23,
      "text": "[EZE 47:23]",
      "word_count": 5,
      "hebrew": "וְהָיָ֣ה בַשֵּׁ֔בֶט אֲשֶׁר גָּ֥ר הַגֵּ֖ר אִתּ֑וֹ שָׁ֚ם תִּתְּנ֣וּ נַחֲלָת֔וֹ נְאֻ֖ם אֲדֹנָ֥י יְהוִֽה׃"
    }
  }
}