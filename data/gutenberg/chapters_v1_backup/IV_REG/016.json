{
  "chapter_id": "IV_REG_016",
  "chapter_key": "16",
  "chapter_number": 16,
  "sort_number": 16,
  "name": "16",
  "book_key": "IV_REG",
  "testament": "Vetus_Testamentum",
  "section": "Libri_Historici_et_Novellae_Biblicae",
  "verse_count": 20,
  "verses": {
    "1": {
      "verse_number": 1,
      "sort_number": 1,
      "text": "[IV_REG 16:1]",
      "word_count": 5,
      "hebrew": "בִּשְׁנַת֙ שְׁבַֽע עֶשְׂרֵ֣ה שָׁנָ֔ה לְפֶ֖קַח בֶּן רְמַלְיָ֑הוּ מָלַ֛ךְ אָחָ֥ז בֶּן יוֹתָ֖ם מֶ֥לֶךְ יְהוּדָֽה׃"
    },
    "2": {
      "verse_number": 2,
      "sort_number": 2,
      "text": "[IV_REG 16:2]",
      "word_count": 5,
      "hebrew": "בֶּן עֶשְׂרִ֤ים שָׁנָה֙ אָחָ֣ז בְּמָלְכ֔וֹ וְשֵׁשׁ עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא עָשָׂ֣ה הַיָּשָׁ֗ר בְּעֵינֵ֛י יְהוָ֥ה אֱלֹהָ֖יו כְּדָוִ֥ד אָבִֽיו׃"
    },
    "3": {
      "verse_number": 3,
      "sort_number": 3,
      "text": "[IV_REG 16:3]",
      "word_count": 5,
      "hebrew": "וַיֵּ֕לֶךְ בְּדֶ֖רֶךְ מַלְכֵ֣י יִשְׂרָאֵ֑ל וְגַ֤ם אֶת בְּנוֹ֙ הֶעֱבִ֣יר בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁ֨ר הוֹרִ֤ישׁ יְהוָה֙ אֹתָ֔ם מִפְּנֵ֖י בְּנֵ֥י יִשְׂרָאֵֽל׃"
    },
    "4": {
      "verse_number": 4,
      "sort_number": 4,
      "text": "[IV_REG 16:4]",
      "word_count": 5,
      "hebrew": "וַיְזַבֵּ֧חַ וַיְקַטֵּ֛ר בַּבָּמ֖וֹת וְעַל הַגְּבָע֑וֹת וְתַ֖חַת כָּל עֵ֥ץ רַעֲנָֽן׃"
    },
    "5": {
      "verse_number": 5,
      "sort_number": 5,
      "text": "[IV_REG 16:5]",
      "word_count": 5,
      "hebrew": "אָ֣ז יַעֲלֶ֣ה רְצִ֣ין מֶֽלֶךְ אֲ֠רָם וּפֶ֨קַח בֶּן רְמַלְיָ֧הוּ מֶֽלֶךְ יִשְׂרָאֵ֛ל יְרוּשָׁלִַ֖ם לַמִּלְחָמָ֑ה וַיָּצֻ֨רוּ֙ עַל אָחָ֔ז וְלֹ֥א יָכְל֖וּ לְהִלָּחֵֽם׃"
    },
    "6": {
      "verse_number": 6,
      "sort_number": 6,
      "text": "[IV_REG 16:6]",
      "word_count": 5,
      "hebrew": "בָּעֵ֣ת הַהִ֗יא הֵ֠שִׁיב רְצִ֨ין מֶֽלֶךְ אֲרָ֤ם אֶת אֵילַת֙ לַֽאֲרָ֔ם וַיְנַשֵּׁ֥ל אֶת הַיְהוּדִ֖ים מֵֽאֵיל֑וֹת וארמים וַֽאֲדוֹמִים֙ בָּ֣אוּ אֵילַ֔ת וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃"
    },
    "7": {
      "verse_number": 7,
      "sort_number": 7,
      "text": "[IV_REG 16:7]",
      "word_count": 5,
      "hebrew": "וַיִּשְׁלַ֨ח אָחָ֜ז מַלְאָכִ֗ים אֶל תִּ֠גְלַת פְּלֶ֤סֶר מֶֽלֶךְ אַשּׁוּר֙ לֵאמֹ֔ר עַבְדְּךָ֥ וּבִנְךָ֖ אָ֑נִי עֲלֵ֨ה וְהוֹשִׁעֵ֜נִי מִכַּ֣ף מֶֽלֶךְ אֲרָ֗ם וּמִכַּף֙ מֶ֣לֶךְ יִשְׂרָאֵ֔ל הַקּוֹמִ֖ים עָלָֽי׃"
    },
    "8": {
      "verse_number": 8,
      "sort_number": 8,
      "text": "[IV_REG 16:8]",
      "word_count": 5,
      "hebrew": "וַיִּקַּ֨ח אָחָ֜ז אֶת הַכֶּ֣סֶף וְאֶת הַזָּהָ֗ב הַנִּמְצָא֙ בֵּ֣ית יְהוָ֔ה וּבְאֹֽצְר֖וֹת בֵּ֣ית הַמֶּ֑לֶךְ וַיִּשְׁלַ֥ח לְמֶֽלֶךְ אַשּׁ֖וּר שֹֽׁחַד׃"
    },
    "9": {
      "verse_number": 9,
      "sort_number": 9,
      "text": "[IV_REG 16:9]",
      "word_count": 5,
      "hebrew": "וַיִּשְׁמַ֤ע אֵלָיו֙ מֶ֣לֶךְ אַשּׁ֔וּר וַיַּעַל֩ מֶ֨לֶךְ אַשּׁ֤וּר אֶל דַּמֶּ֨שֶׂק֙ וַֽיִּתְפְּשֶׂ֔הָ וַיַּגְלֶ֖הָ קִ֑ירָה וְאֶת רְצִ֖ין הֵמִֽית׃"
    },
    "10": {
      "verse_number": 10,
      "sort_number": 10,
      "text": "[IV_REG 16:10]",
      "word_count": 5,
      "hebrew": "וַיֵּ֣לֶךְ הַמֶּ֣לֶךְ אָחָ֡ז לִ֠קְרַאת תִּגְלַ֨ת פִּלְאֶ֤סֶר מֶֽלֶךְ אַשּׁוּר֙ דּוּמֶּ֔שֶׂק וַיַּ֥רְא אֶת הַמִּזְבֵּ֖חַ אֲשֶׁ֣ר בְּדַמָּ֑שֶׂק וַיִּשְׁלַח֩ הַמֶּ֨לֶךְ אָחָ֜ז אֶל אוּרִיָּ֣ה הַכֹּהֵ֗ן אֶת דְּמ֧וּת הַמִּזְבֵּ֛חַ וְאֶת תַּבְנִית֖וֹ לְכָֽל מַעֲשֵֽׂהוּ׃"
    },
    "11": {
      "verse_number": 11,
      "sort_number": 11,
      "text": "[IV_REG 16:11]",
      "word_count": 5,
      "hebrew": "וַיִּ֛בֶן אוּרִיָּ֥ה הַכֹּהֵ֖ן אֶת הַמִּזְבֵּ֑חַ כְּכֹ֣ל אֲשֶׁר שָׁלַח֩ הַמֶּ֨לֶךְ אָחָ֜ז מִדַּמֶּ֗שֶׂק כֵּ֤ן עָשָׂה֙ אוּרִיָּ֣ה הַכֹּהֵ֔ן עַד בּ֥וֹא הַמֶּֽלֶךְ אָחָ֖ז מִדַּמָּֽשֶׂק׃"
    },
    "12": {
      "verse_number": 12,
      "sort_number": 12,
      "text": "[IV_REG 16:12]",
      "word_count": 5,
      "hebrew": "וַיָּבֹ֤א הַמֶּ֨לֶךְ֙ מִדַּמֶּ֔שֶׂק וַיַּ֥רְא הַמֶּ֖לֶךְ אֶת הַמִּזְבֵּ֑חַ וַיִּקְרַ֥ב הַמֶּ֛לֶךְ עַל הַמִּזְבֵּ֖חַ וַיַּ֥עַל עָלָֽיו׃"
    },
    "13": {
      "verse_number": 13,
      "sort_number": 13,
      "text": "[IV_REG 16:13]",
      "word_count": 5,
      "hebrew": "וַיַּקְטֵ֤ר אֶת עֹֽלָתוֹ֙ וְאֶת מִנְחָת֔וֹ וַיַּסֵּ֖ךְ אֶת נִסְכּ֑וֹ וַיִּזְרֹ֛ק אֶת דַּֽם הַשְּׁלָמִ֥ים אֲשֶׁר ל֖וֹ עַל הַמִּזְבֵּֽחַ׃"
    },
    "14": {
      "verse_number": 14,
      "sort_number": 14,
      "text": "[IV_REG 16:14]",
      "word_count": 5,
      "hebrew": "וְאֵ֨ת הַמִּזְבַּ֣ח הַנְּחֹשֶׁת֮ אֲשֶׁ֣ר לִפְנֵ֣י יְהוָה֒ וַיַּקְרֵ֗ב מֵאֵת֙ פְּנֵ֣י הַבַּ֔יִת מִבֵּין֙ הַמִּזְבֵּ֔חַ וּמִבֵּ֖ין בֵּ֣ית יְהוָ֑ה וַיִּתֵּ֥ן אֹת֛וֹ עַל יֶ֥רֶךְ הַמִּזְבֵּ֖חַ צָפֽוֹנָה׃"
    },
    "15": {
      "verse_number": 15,
      "sort_number": 15,
      "text": "[IV_REG 16:15]",
      "word_count": 5,
      "hebrew": "ויצוהו וַיְצַוֶּ֣ה הַמֶּֽלֶךְ אָ֠חָז אֶת אוּרִיָּ֨ה הַכֹּהֵ֜ן לֵאמֹ֗ר עַ֣ל הַמִּזְבֵּ֣חַ הַגָּד֡וֹל הַקְטֵ֣ר אֶת עֹֽלַת הַבֹּקֶר֩ וְאֶת מִנְחַ֨ת הָעֶ֜רֶב וְֽאֶת עֹלַ֧ת הַמֶּ֣לֶךְ וְאֶת מִנְחָת֗וֹ וְ֠אֵת עֹלַ֞ת כָּל עַ֤ם הָאָ֨רֶץ֙ וּמִנְחָתָ֣ם וְנִסְכֵּיהֶ֔ם וְכָל דַּ֥ם עֹלָ֛ה וְכָל דַּם זֶ֖בַח עָלָ֣יו תִּזְרֹ֑ק וּמִזְבַּ֧ח הַנְּחֹ֛שֶׁת יִֽהְיֶה לִּ֖י לְבַקֵּֽר׃"
    },
    "16": {
      "verse_number": 16,
      "sort_number": 16,
      "text": "[IV_REG 16:16]",
      "word_count": 5,
      "hebrew": "וַיַּ֖עַשׂ אוּרִיָּ֣ה הַכֹּהֵ֑ן כְּכֹ֥ל אֲשֶׁר צִוָּ֖ה הַמֶּ֥לֶךְ אָחָֽז׃"
    },
    "17": {
      "verse_number": 17,
      "sort_number": 17,
      "text": "[IV_REG 16:17]",
      "word_count": 5,
      "hebrew": "וַיְקַצֵּץ֩ הַמֶּ֨לֶךְ אָחָ֜ז אֶת הַמִּסְגְּר֣וֹת הַמְּכֹנ֗וֹת וַיָּ֤סַר מֵֽעֲלֵיהֶם֙ ואת אֶת הַכִּיֹּ֔ר וְאֶת הַיָּ֣ם הוֹרִ֔ד מֵעַ֛ל הַבָּקָ֥ר הַנְּחֹ֖שֶׁת אֲשֶׁ֣ר תַּחְתֶּ֑יהָ וַיִּתֵּ֣ן אֹת֔וֹ עַ֖ל מַרְצֶ֥פֶת אֲבָנִֽים׃"
    },
    "18": {
      "verse_number": 18,
      "sort_number": 18,
      "text": "[IV_REG 16:18]",
      "word_count": 5,
      "hebrew": "וְאֶת מיסך מוּסַ֨ךְ הַשַּׁבָּ֜ת אֲשֶׁר בָּנ֣וּ בַבַּ֗יִת וְאֶת מְב֤וֹא הַמֶּ֨לֶךְ֙ הַֽחִיצ֔וֹנָה הֵסֵ֖ב בֵּ֣ית יְהוָ֑ה מִפְּנֵ֖י מֶ֥לֶךְ אַשּֽׁוּר׃"
    },
    "19": {
      "verse_number": 19,
      "sort_number": 19,
      "text": "[IV_REG 16:19]",
      "word_count": 5,
      "hebrew": "וְיֶ֛תֶר דִּבְרֵ֥י אָחָ֖ז אֲשֶׁ֣ר עָשָׂ֑ה הֲלֹא הֵ֣ם כְּתוּבִ֗ים עַל סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃"
    },
    "20": {
      "verse_number": 20,
      "sort_number": 20,
      "text": "[IV_REG 16:20]",
      "word_count": 5,
      "hebrew": "וַיִּשְׁכַּ֤ב אָחָז֙ עִם אֲבֹתָ֔יו וַיִּקָּבֵ֥ר עִם אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ חִזְקִיָּ֥הוּ בְנ֖וֹ תַּחְתָּֽיו׃"
    }
  }
}