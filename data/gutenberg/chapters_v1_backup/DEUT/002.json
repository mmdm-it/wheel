{
  "chapter_id": "DEUT_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "DEUT",
  "testament": "Vetus_Testamentum",
  "section": "Pentateuchus",
  "verse_count": 37,
  "verses": {
    "1": {
      "verse_number": 1,
      "sort_number": 1,
      "text": "[DEUT 2:1]",
      "word_count": 5,
      "hebrew": "וַנֵּ֜פֶן וַנִּסַּ֤ע הַמִּדְבָּ֨רָה֙ דֶּ֣רֶךְ יַם ס֔וּף כַּאֲשֶׁ֛ר דִּבֶּ֥ר יְהוָ֖ה אֵלָ֑י וַנָּ֥סָב אֶת הַר שֵׂעִ֖יר יָמִ֥ים רַבִּֽים׃"
    },
    "2": {
      "verse_number": 2,
      "sort_number": 2,
      "text": "[DEUT 2:2]",
      "word_count": 5,
      "hebrew": "וַיֹּ֥אמֶר יְהוָ֖ה אֵלַ֥י לֵאמֹֽר׃"
    },
    "3": {
      "verse_number": 3,
      "sort_number": 3,
      "text": "[DEUT 2:3]",
      "word_count": 5,
      "hebrew": "רַב לָכֶ֕ם סֹ֖ב אֶת הָהָ֣ר הַזֶּ֑ה פְּנ֥וּ לָכֶ֖ם צָפֹֽנָה׃"
    },
    "4": {
      "verse_number": 4,
      "sort_number": 4,
      "text": "[DEUT 2:4]",
      "word_count": 5,
      "hebrew": "וְאֶת הָעָם֮ צַ֣ו לֵאמֹר֒ אַתֶּ֣ם עֹֽבְרִ֗ים בִּגְבוּל֙ אֲחֵיכֶ֣ם בְּנֵי עֵשָׂ֔ו הַיֹּשְׁבִ֖ים בְּשֵׂעִ֑יר וְיִֽירְא֣וּ מִכֶּ֔ם וְנִשְׁמַרְתֶּ֖ם מְאֹֽד׃"
    },
    "5": {
      "verse_number": 5,
      "sort_number": 5,
      "text": "[DEUT 2:5]",
      "word_count": 5,
      "hebrew": "אַל תִּתְגָּר֣וּ בָ֔ם כִּ֠י לֹֽא אֶתֵּ֤ן לָכֶם֙ מֵֽאַרְצָ֔ם עַ֖ד מִדְרַ֣ךְ כַּף רָ֑גֶל כִּֽי יְרֻשָּׁ֣ה לְעֵשָׂ֔ו נָתַ֖תִּי אֶת הַ֥ר שֵׂעִֽיר׃"
    },
    "6": {
      "verse_number": 6,
      "sort_number": 6,
      "text": "[DEUT 2:6]",
      "word_count": 5,
      "hebrew": "אֹ֣כֶל תִּשְׁבְּר֧וּ מֵֽאִתָּ֛ם בַּכֶּ֖סֶף וַאֲכַלְתֶּ֑ם וְגַם מַ֜יִם תִּכְר֧וּ מֵאִתָּ֛ם בַּכֶּ֖סֶף וּשְׁתִיתֶֽם׃"
    },
    "7": {
      "verse_number": 7,
      "sort_number": 7,
      "text": "[DEUT 2:7]",
      "word_count": 5,
      "hebrew": "כִּי֩ יְהוָ֨ה אֱלֹהֶ֜יךָ בֵּֽרַכְךָ֗ בְּכֹל֙ מַעֲשֵׂ֣ה יָדֶ֔ךָ יָדַ֣ע לֶכְתְּךָ֔ אֶת הַמִּדְבָּ֥ר הַגָּדֹ֖ל הַזֶּ֑ה זֶ֣ה אַרְבָּעִ֣ים שָׁנָ֗ה יְהוָ֤ה אֱלֹהֶ֨יךָ֙ עִמָּ֔ךְ לֹ֥א חָסַ֖רְתָּ דָּבָֽר׃"
    },
    "8": {
      "verse_number": 8,
      "sort_number": 8,
      "text": "[DEUT 2:8]",
      "word_count": 5,
      "hebrew": "וַֽנַּעֲבֹ֞ר מֵאֵ֧ת אַחֵ֣ינוּ בְנֵי עֵשָׂ֗ו הַיֹּֽשְׁבִים֙ בְּשֵׂעִ֔יר מִדֶּ֨רֶךְ֙ הָֽעֲרָבָ֔ה מֵאֵילַ֖ת וּמֵעֶצְיֹ֣ן גָּ֑בֶר וַנֵּ֨פֶן֙ וַֽנַּעֲבֹ֔ר דֶּ֖רֶךְ מִדְבַּ֥ר מוֹאָֽב׃"
    },
    "9": {
      "verse_number": 9,
      "sort_number": 9,
      "text": "[DEUT 2:9]",
      "word_count": 5,
      "hebrew": "וַיֹּ֨אמֶר יְהוָ֜ה אֵלַ֗י אֶל תָּ֨צַר֙ אֶת מוֹאָ֔ב וְאַל תִּתְגָּ֥ר בָּ֖ם מִלְחָמָ֑ה כִּ֠י לֹֽא אֶתֵּ֨ן לְךָ֤ מֵֽאַרְצוֹ֙ יְרֻשָּׁ֔ה כִּ֣י לִבְנֵי ל֔וֹט נָתַ֥תִּי אֶת עָ֖ר יְרֻשָּֽׁה׃"
    },
    "10": {
      "verse_number": 10,
      "sort_number": 10,
      "text": "[DEUT 2:10]",
      "word_count": 5,
      "hebrew": "הָאֵמִ֥ים לְפָנִ֖ים יָ֣שְׁבוּ בָ֑הּ עַ֣ם גָּד֥וֹל וְרַ֛ב וָרָ֖ם כָּעֲנָקִֽים׃"
    },
    "11": {
      "verse_number": 11,
      "sort_number": 11,
      "text": "[DEUT 2:11]",
      "word_count": 5,
      "hebrew": "רְפָאִ֛ים יֵחָשְׁב֥וּ אַף הֵ֖ם כָּעֲנָקִ֑ים וְהַמֹּ֣אָבִ֔ים יִקְרְא֥וּ לָהֶ֖ם אֵמִֽים׃"
    },
    "12": {
      "verse_number": 12,
      "sort_number": 12,
      "text": "[DEUT 2:12]",
      "word_count": 5,
      "hebrew": "וּבְשֵׂעִ֞יר יָשְׁב֣וּ הַחֹרִים֮ לְפָנִים֒ וּבְנֵ֧י עֵשָׂ֣ו יִֽירָשׁ֗וּם וַיַּשְׁמִידוּם֙ מִפְּנֵיהֶ֔ם וַיֵּשְׁב֖וּ תַּחְתָּ֑ם כַּאֲשֶׁ֧ר עָשָׂ֣ה יִשְׂרָאֵ֗ל לְאֶ֨רֶץ֙ יְרֻשָּׁת֔וֹ אֲשֶׁר נָתַ֥ן יְהוָ֖ה לָהֶֽם׃"
    },
    "13": {
      "verse_number": 13,
      "sort_number": 13,
      "text": "[DEUT 2:13]",
      "word_count": 5,
      "hebrew": "עַתָּ֗ה קֻ֛מוּ וְעִבְר֥וּ לָכֶ֖ם אֶת נַ֣חַל זָ֑רֶד וַֽנַּעֲבֹ֖ר אֶת נַ֥חַל זָֽרֶד׃"
    },
    "14": {
      "verse_number": 14,
      "sort_number": 14,
      "text": "[DEUT 2:14]",
      "word_count": 5,
      "hebrew": "וְהַיָּמִ֞ים אֲשֶׁר הָלַ֣כְנוּ מִקָּדֵ֣שׁ בַּרְנֵ֗עַ עַ֤ד אֲשֶׁר עָבַ֨רְנוּ֙ אֶת נַ֣חַל זֶ֔רֶד שְׁלֹשִׁ֥ים וּשְׁמֹנֶ֖ה שָׁנָ֑ה עַד תֹּ֨ם כָּל הַדּ֜וֹר אַנְשֵׁ֤י הַמִּלְחָמָה֙ מִקֶּ֣רֶב הַֽמַּחֲנֶ֔ה כַּאֲשֶׁ֛ר נִשְׁבַּ֥ע יְהוָ֖ה לָהֶֽם׃"
    },
    "15": {
      "verse_number": 15,
      "sort_number": 15,
      "text": "[DEUT 2:15]",
      "word_count": 5,
      "hebrew": "וְגַ֤ם יַד יְהוָה֙ הָ֣יְתָה בָּ֔ם לְהֻמָּ֖ם מִקֶּ֣רֶב הַֽמַּחֲנֶ֑ה עַ֖ד תֻּמָּֽם׃"
    },
    "16": {
      "verse_number": 16,
      "sort_number": 16,
      "text": "[DEUT 2:16]",
      "word_count": 5,
      "hebrew": "וַיְהִ֨י כַאֲשֶׁר תַּ֜מּוּ כָּל אַנְשֵׁ֧י הַמִּלְחָמָ֛ה לָמ֖וּת מִקֶּ֥רֶב הָעָֽם׃"
    },
    "17": {
      "verse_number": 17,
      "sort_number": 17,
      "text": "[DEUT 2:17]",
      "word_count": 5,
      "hebrew": "וַיְדַבֵּ֥ר יְהוָ֖ה אֵלַ֥י לֵאמֹֽר׃"
    },
    "18": {
      "verse_number": 18,
      "sort_number": 18,
      "text": "[DEUT 2:18]",
      "word_count": 5,
      "hebrew": "אַתָּ֨ה עֹבֵ֥ר הַיּ֛וֹם אֶת גְּב֥וּל מוֹאָ֖ב אֶת עָֽר׃"
    },
    "19": {
      "verse_number": 19,
      "sort_number": 19,
      "text": "[DEUT 2:19]",
      "word_count": 5,
      "hebrew": "וְקָרַבְתָּ֗ מ֚וּל בְּנֵ֣י עַמּ֔וֹן אַל תְּצֻרֵ֖ם וְאַל תִּתְגָּ֣ר בָּ֑ם כִּ֣י לֹֽא אֶ֠תֵּן מֵאֶ֨רֶץ בְּנֵי עַמּ֤וֹן לְךָ֙ יְרֻשָּׁ֔ה כִּ֥י לִבְנֵי ל֖וֹט נְתַתִּ֥יהָ יְרֻשָּֽׁה׃"
    },
    "20": {
      "verse_number": 20,
      "sort_number": 20,
      "text": "[DEUT 2:20]",
      "word_count": 5,
      "hebrew": "אֶֽרֶץ רְפָאִ֥ים תֵּחָשֵׁ֖ב אַף הִ֑וא רְפָאִ֤ים יָֽשְׁבוּ בָהּ֙ לְפָנִ֔ים וְהָֽעַמֹּנִ֔ים יִקְרְא֥וּ לָהֶ֖ם זַמְזֻמִּֽים׃"
    },
    "21": {
      "verse_number": 21,
      "sort_number": 21,
      "text": "[DEUT 2:21]",
      "word_count": 5,
      "hebrew": "עַ֣ם גָּד֥וֹל וְרַ֛ב וָרָ֖ם כָּעֲנָקִ֑ים וַיַּשְׁמִידֵ֤ם יְהוָה֙ מִפְּנֵיהֶ֔ם וַיִּירָשֻׁ֖ם וַיֵּשְׁב֥וּ תַחְתָּֽם׃"
    },
    "22": {
      "verse_number": 22,
      "sort_number": 22,
      "text": "[DEUT 2:22]",
      "word_count": 5,
      "hebrew": "כַּאֲשֶׁ֤ר עָשָׂה֙ לִבְנֵ֣י עֵשָׂ֔ו הַיֹּשְׁבִ֖ים בְּשֵׂעִ֑יר אֲשֶׁ֨ר הִשְׁמִ֤יד אֶת הַחֹרִי֙ מִפְּנֵיהֶ֔ם וַיִּֽירָשֻׁם֙ וַיֵּשְׁב֣וּ תַחְתָּ֔ם עַ֖ד הַיּ֥וֹם הַזֶּֽה׃"
    },
    "23": {
      "verse_number": 23,
      "sort_number": 23,
      "text": "[DEUT 2:23]",
      "word_count": 5,
      "hebrew": "וְהָֽעַוִּ֛ים הַיֹּשְׁבִ֥ים בַּחֲצֵרִ֖ים עַד עַזָּ֑ה כַּפְתֹּרִים֙ הַיֹּצְאִ֣ים מִכַּפְתּ֔וֹר הִשְׁמִידֻ֖ם וַיֵּשְׁב֥וּ תַחְתָּֽם׃"
    },
    "24": {
      "verse_number": 24,
      "sort_number": 24,
      "text": "[DEUT 2:24]",
      "word_count": 5,
      "hebrew": "ק֣וּמוּ סְּע֗וּ וְעִבְרוּ֮ אֶת נַ֣חַל אַרְנֹן֒ רְאֵ֣ה נָתַ֣תִּי בְ֠יָדְךָ אֶת סִיחֹ֨ן מֶֽלֶךְ חֶשְׁבּ֧וֹן הָֽאֱמֹרִ֛י וְאֶת אַרְצ֖וֹ הָחֵ֣ל רָ֑שׁ וְהִתְגָּ֥ר בּ֖וֹ מִלְחָמָֽה׃"
    },
    "25": {
      "verse_number": 25,
      "sort_number": 25,
      "text": "[DEUT 2:25]",
      "word_count": 5,
      "hebrew": "הַיּ֣וֹם הַזֶּ֗ה אָחֵל֙ תֵּ֤ת פַּחְדְּךָ֙ וְיִרְאָ֣תְךָ֔ עַל פְּנֵי֙ הָֽעַמִּ֔ים תַּ֖חַת כָּל הַשָּׁמָ֑יִם אֲשֶׁ֤ר יִשְׁמְעוּן֙ שִׁמְעֲךָ֔ וְרָגְז֥וּ וְחָל֖וּ מִפָּנֶֽיךָ׃"
    },
    "26": {
      "verse_number": 26,
      "sort_number": 26,
      "text": "[DEUT 2:26]",
      "word_count": 5,
      "hebrew": "וָאֶשְׁלַ֤ח מַלְאָכִים֙ מִמִּדְבַּ֣ר קְדֵמ֔וֹת אֶל סִיח֖וֹן מֶ֣לֶךְ חֶשְׁבּ֑וֹן דִּבְרֵ֥י שָׁל֖וֹם לֵאמֹֽר׃"
    },
    "27": {
      "verse_number": 27,
      "sort_number": 27,
      "text": "[DEUT 2:27]",
      "word_count": 5,
      "hebrew": "אֶעְבְּרָ֣ה בְאַרְצֶ֔ךָ בַּדֶּ֥רֶךְ בַּדֶּ֖רֶךְ אֵלֵ֑ךְ לֹ֥א אָס֖וּר יָמִ֥ין וּשְׂמֹֽאול׃"
    },
    "28": {
      "verse_number": 28,
      "sort_number": 28,
      "text": "[DEUT 2:28]",
      "word_count": 5,
      "hebrew": "אֹ֣כֶל בַּכֶּ֤סֶף תַּשְׁבִּרֵ֨נִי֙ וְאָכַ֔לְתִּי וּמַ֛יִם בַּכֶּ֥סֶף תִּתֶּן לִ֖י וְשָׁתִ֑יתִי רַ֖ק אֶעְבְּרָ֥ה בְרַגְלָֽי׃"
    },
    "29": {
      "verse_number": 29,
      "sort_number": 29,
      "text": "[DEUT 2:29]",
      "word_count": 5,
      "hebrew": "כַּאֲשֶׁ֨ר עָֽשׂוּ לִ֜י בְּנֵ֣י עֵשָׂ֗ו הַיֹּֽשְׁבִים֙ בְּשֵׂעִ֔יר וְהַמּ֣וֹאָבִ֔ים הַיֹּשְׁבִ֖ים בְּעָ֑ר עַ֤ד אֲשֶֽׁר אֶֽעֱבֹר֙ אֶת הַיַּרְדֵּ֔ן אֶל הָאָ֕רֶץ אֲשֶׁר יְהוָ֥ה אֱלֹהֵ֖ינוּ נֹתֵ֥ן לָֽנוּ׃"
    },
    "30": {
      "verse_number": 30,
      "sort_number": 30,
      "text": "[DEUT 2:30]",
      "word_count": 5,
      "hebrew": "וְלֹ֣א אָבָ֗ה סִיחֹן֙ מֶ֣לֶךְ חֶשְׁבּ֔וֹן הַעֲבִרֵ֖נוּ בּ֑וֹ כִּֽי הִקְשָׁה֩ יְהוָ֨ה אֱלֹהֶ֜יךָ אֶת רוּח֗וֹ וְאִמֵּץ֙ אֶת לְבָב֔וֹ לְמַ֛עַן תִּתּ֥וֹ בְיָדְךָ֖ כַּיּ֥וֹם הַזֶּֽה׃"
    },
    "31": {
      "verse_number": 31,
      "sort_number": 31,
      "text": "[DEUT 2:31]",
      "word_count": 5,
      "hebrew": "וַיֹּ֤אמֶר יְהוָה֙ אֵלַ֔י רְאֵ֗ה הַֽחִלֹּ֨תִי֙ תֵּ֣ת לְפָנֶ֔יךָ אֶת סִיחֹ֖ן וְאֶת אַרְצ֑וֹ הָחֵ֣ל רָ֔שׁ לָרֶ֖שֶׁת אֶת אַרְצֽוֹ׃"
    },
    "32": {
      "verse_number": 32,
      "sort_number": 32,
      "text": "[DEUT 2:32]",
      "word_count": 5,
      "hebrew": "וַיֵּצֵא֩ סִיחֹ֨ן לִקְרָאתֵ֜נוּ ה֧וּא וְכָל עַמּ֛וֹ לַמִּלְחָמָ֖ה יָֽהְצָה׃"
    },
    "33": {
      "verse_number": 33,
      "sort_number": 33,
      "text": "[DEUT 2:33]",
      "word_count": 5,
      "hebrew": "וַֽיִּתְּנֵ֛הוּ יְהוָ֥ה אֱלֹהֵ֖ינוּ לְפָנֵ֑ינוּ וַנַּ֥ךְ אֹת֛וֹ וְאֶת בנו בָּנָ֖יו וְאֶת כָּל עַמּֽוֹ׃"
    },
    "34": {
      "verse_number": 34,
      "sort_number": 34,
      "text": "[DEUT 2:34]",
      "word_count": 5,
      "hebrew": "וַנִּלְכֹּ֤ד אֶת כָּל עָרָיו֙ בָּעֵ֣ת הַהִ֔וא וַֽנַּחֲרֵם֙ אֶת כָּל עִ֣יר מְתִ֔ם וְהַנָּשִׁ֖ים וְהַטָּ֑ף לֹ֥א הִשְׁאַ֖רְנוּ שָׂרִֽיד׃"
    },
    "35": {
      "verse_number": 35,
      "sort_number": 35,
      "text": "[DEUT 2:35]",
      "word_count": 5,
      "hebrew": "רַ֥ק הַבְּהֵמָ֖ה בָּזַ֣זְנוּ לָ֑נוּ וּשְׁלַ֥ל הֶעָרִ֖ים אֲשֶׁ֥ר לָכָֽדְנוּ׃"
    },
    "36": {
      "verse_number": 36,
      "sort_number": 36,
      "text": "[DEUT 2:36]",
      "word_count": 5,
      "hebrew": "מֵֽעֲרֹעֵ֡ר אֲשֶׁר֩ עַל שְׂפַת נַ֨חַל אַרְנֹ֜ן וְהָעִ֨יר אֲשֶׁ֤ר בַּנַּ֨חַל֙ וְעַד הַגִּלְעָ֔ד לֹ֤א הָֽיְתָה֙ קִרְיָ֔ה אֲשֶׁ֥ר שָׂגְבָ֖ה מִמֶּ֑נּוּ אֶת הַכֹּ֕ל נָתַ֛ן יְהוָ֥ה אֱלֹהֵ֖ינוּ לְפָנֵֽינוּ׃"
    },
    "37": {
      "verse_number": 37,
      "sort_number": 37,
      "text": "[DEUT 2:37]",
      "word_count": 5,
      "hebrew": "רַ֛ק אֶל אֶ֥רֶץ בְּנֵי עַמּ֖וֹן לֹ֣א קָרָ֑בְתָּ כָּל יַ֞ד נַ֤חַל יַבֹּק֙ וְעָרֵ֣י הָהָ֔ר וְכֹ֥ל אֲשֶׁר צִוָּ֖ה יְהוָ֥ה אֱלֹהֵֽינוּ׃"
    }
  }
}