{
  "chapter_id": "IERE_051",
  "chapter_key": "51",
  "chapter_number": 51,
  "sort_number": 51,
  "name": "51",
  "book_key": "IERE",
  "testament": "Vetus_Testamentum",
  "section": "Libri_Prophetici",
  "verse_count": 64,
  "verses": {
    "1": {
      "verse_number": 1,
      "sort_number": 1,
      "text": "[IERE 51:1]",
      "word_count": 5,
      "hebrew": "כֹּ֚ה אָמַ֣ר יְהוָ֔ה הִנְנִי֙ מֵעִ֣יר עַל בָּבֶ֔ל וְאֶל יֹשְׁבֵ֖י לֵ֣ב קָמָ֑י ר֖וּחַ מַשְׁחִֽית׃"
    },
    "2": {
      "verse_number": 2,
      "sort_number": 2,
      "text": "[IERE 51:2]",
      "word_count": 5,
      "hebrew": "וְשִׁלַּחְתִּ֨י לְבָבֶ֤ל זָרִים֙ וְזֵר֔וּהָ וִיבֹקְק֖וּ אֶת אַרְצָ֑הּ כִּֽי הָי֥וּ עָלֶ֛יהָ מִסָּבִ֖יב בְּי֥וֹם רָעָֽה׃"
    },
    "3": {
      "verse_number": 3,
      "sort_number": 3,
      "text": "[IERE 51:3]",
      "word_count": 5,
      "hebrew": "אֶֽל יִדְרֹ֤ךְ ידרך הַדֹּרֵךְ֙ קַשְׁתּ֔וֹ וְאֶל יִתְעַ֖ל בְּסִרְיֹנ֑וֹ וְאַֽל תַּחְמְלוּ֙ אֶל בַּ֣חֻרֶ֔יהָ הַחֲרִ֖ימוּ כָּל צְבָאָֽהּ׃"
    },
    "4": {
      "verse_number": 4,
      "sort_number": 4,
      "text": "[IERE 51:4]",
      "word_count": 5,
      "hebrew": "וְנָפְל֥וּ חֲלָלִ֖ים בְּאֶ֣רֶץ כַּשְׂדִּ֑ים וּמְדֻקָּרִ֖ים בְּחוּצוֹתֶֽיהָ׃"
    },
    "5": {
      "verse_number": 5,
      "sort_number": 5,
      "text": "[IERE 51:5]",
      "word_count": 5,
      "hebrew": "כִּ֠י לֹֽא אַלְמָ֨ן יִשְׂרָאֵ֤ל וִֽיהוּדָה֙ מֵֽאֱלֹהָ֔יו מֵֽיְהוָ֖ה צְבָא֑וֹת כִּ֤י אַרְצָם֙ מָלְאָ֣ה אָשָׁ֔ם מִקְּד֖וֹשׁ יִשְׂרָאֵֽל׃"
    },
    "6": {
      "verse_number": 6,
      "sort_number": 6,
      "text": "[IERE 51:6]",
      "word_count": 5,
      "hebrew": "נֻ֣סוּ מִתּ֣וֹךְ בָּבֶ֗ל וּמַלְּטוּ֙ אִ֣ישׁ נַפְשׁ֔וֹ אַל תִּדַּ֖מּוּ בַּעֲוֺנָ֑הּ כִּי֩ עֵ֨ת נְקָמָ֥ה הִיא֙ לַֽיהוָ֔ה גְּמ֕וּל ה֥וּא מְשַׁלֵּ֖ם לָֽהּ׃"
    },
    "7": {
      "verse_number": 7,
      "sort_number": 7,
      "text": "[IERE 51:7]",
      "word_count": 5,
      "hebrew": "כּוֹס זָהָ֤ב בָּבֶל֙ בְּיַד יְהוָ֔ה מְשַׁכֶּ֖רֶת כָּל הָאָ֑רֶץ מִיֵּינָהּ֙ שָׁת֣וּ גוֹיִ֔ם עַל כֵּ֖ן יִתְהֹלְל֥וּ גוֹיִֽם׃"
    },
    "8": {
      "verse_number": 8,
      "sort_number": 8,
      "text": "[IERE 51:8]",
      "word_count": 5,
      "hebrew": "פִּתְאֹ֛ם נָפְלָ֥ה בָבֶ֖ל וַתִּשָּׁבֵ֑ר הֵילִ֣ילוּ עָלֶ֗יהָ קְח֤וּ צֳרִי֙ לְמַכְאוֹבָ֔הּ אוּלַ֖י תֵּרָפֵֽא׃"
    },
    "9": {
      "verse_number": 9,
      "sort_number": 9,
      "text": "[IERE 51:9]",
      "word_count": 5,
      "hebrew": "רפאנו רִפִּ֣ינוּ אֶת בָּבֶל֙ וְלֹ֣א נִרְפָּ֔תָה עִזְב֕וּהָ וְנֵלֵ֖ךְ אִ֣ישׁ לְאַרְצ֑וֹ כִּֽי נָגַ֤ע אֶל הַשָּׁמַ֨יִם֙ מִשְׁפָּטָ֔הּ וְנִשָּׂ֖א עַד שְׁחָקִֽים׃"
    },
    "10": {
      "verse_number": 10,
      "sort_number": 10,
      "text": "[IERE 51:10]",
      "word_count": 5,
      "hebrew": "הוֹצִ֥יא יְהוָ֖ה אֶת צִדְקֹתֵ֑ינוּ בֹּ֚אוּ וּנְסַפְּרָ֣ה בְצִיּ֔וֹן אֶֽת מַעֲשֵׂ֖ה יְהוָ֥ה אֱלֹהֵֽינוּ׃"
    },
    "11": {
      "verse_number": 11,
      "sort_number": 11,
      "text": "[IERE 51:11]",
      "word_count": 5,
      "hebrew": "הָבֵ֣רוּ הַחִצִּים֮ מִלְא֣וּ הַשְּׁלָטִים֒ הֵעִ֣יר יְהוָ֗ה אֶת ר֨וּחַ֙ מַלְכֵ֣י מָדַ֔י כִּֽי עַל בָּבֶ֥ל מְזִמָּת֖וֹ לְהַשְׁחִיתָ֑הּ כִּֽי נִקְמַ֤ת יְהוָה֙ הִ֔יא נִקְמַ֖ת הֵיכָלֽוֹ׃"
    },
    "12": {
      "verse_number": 12,
      "sort_number": 12,
      "text": "[IERE 51:12]",
      "word_count": 5,
      "hebrew": "אֶל חוֹמֹ֨ת בָּבֶ֜ל שְׂאוּ נֵ֗ס הַחֲזִ֨יקוּ֙ הַמִּשְׁמָ֔ר הָקִ֨ימוּ֙ שֹֽׁמְרִ֔ים הָכִ֖ינוּ הָאֹֽרְבִ֑ים כִּ֚י גַּם זָמַ֣ם יְהוָ֔ה גַּם עָשָׂ֕ה אֵ֥ת אֲשֶׁר דִּבֶּ֖ר אֶל יֹשְׁבֵ֥י בָבֶֽל׃"
    },
    "13": {
      "verse_number": 13,
      "sort_number": 13,
      "text": "[IERE 51:13]",
      "word_count": 5,
      "hebrew": "שכנתי שֹׁכַנְתְּ֙ עַל מַ֣יִם רַבִּ֔ים רַבַּ֖ת אֽוֹצָרֹ֑ת בָּ֥א קִצֵּ֖ךְ אַמַּ֥ת בִּצְעֵֽךְ׃"
    },
    "14": {
      "verse_number": 14,
      "sort_number": 14,
      "text": "[IERE 51:14]",
      "word_count": 5,
      "hebrew": "נִשְׁבַּ֛ע יְהוָ֥ה צְבָא֖וֹת בְּנַפְשׁ֑וֹ כִּ֣י אִם מִלֵּאתִ֤יךְ אָדָם֙ כַּיֶּ֔לֶק וְעָנ֥וּ עָלַ֖יִךְ הֵידָֽד׃"
    },
    "15": {
      "verse_number": 15,
      "sort_number": 15,
      "text": "[IERE 51:15]",
      "word_count": 5,
      "hebrew": "עֹשֵׂ֥ה אֶ֨רֶץ֙ בְּכֹח֔וֹ מֵכִ֥ין תֵּבֵ֖ל בְּחָכְמָת֑וֹ וּבִתְבוּנָת֖וֹ נָטָ֥ה שָׁמָֽיִם׃"
    },
    "16": {
      "verse_number": 16,
      "sort_number": 16,
      "text": "[IERE 51:16]",
      "word_count": 5,
      "hebrew": "לְק֨וֹל תִּתּ֜וֹ הֲמ֥וֹן מַ֨יִם֙ בַּשָּׁמַ֔יִם וַיַּ֥עַל נְשִׂאִ֖ים מִקְצֵה אָ֑רֶץ בְּרָקִ֤ים לַמָּטָר֙ עָשָׂ֔ה וַיֹּ֥צֵא ר֖וּחַ מֵאֹצְרֹתָֽיו׃"
    },
    "17": {
      "verse_number": 17,
      "sort_number": 17,
      "text": "[IERE 51:17]",
      "word_count": 5,
      "hebrew": "נִבְעַ֤ר כָּל אָדָם֙ מִדַּ֔עַת הֹבִ֥ישׁ כָּל צֹרֵ֖ף מִפָּ֑סֶל כִּ֛י שֶׁ֥קֶר נִסְכּ֖וֹ וְלֹא ר֥וּחַ בָּֽם׃"
    },
    "18": {
      "verse_number": 18,
      "sort_number": 18,
      "text": "[IERE 51:18]",
      "word_count": 5,
      "hebrew": "הֶ֣בֶל הֵ֔מָּה מַעֲשֵׂ֖ה תַּעְתֻּעִ֑ים בְּעֵ֥ת פְּקֻדָּתָ֖ם יֹאבֵֽדוּ׃"
    },
    "19": {
      "verse_number": 19,
      "sort_number": 19,
      "text": "[IERE 51:19]",
      "word_count": 5,
      "hebrew": "לֹֽא כְאֵ֜לֶּה חֵ֣לֶק יַעֲק֗וֹב כִּֽי יוֹצֵ֤ר הַכֹּל֙ ה֔וּא וְשֵׁ֖בֶט נַחֲלָת֑וֹ יְהוָ֥ה צְבָא֖וֹת שְׁמֽוֹ׃"
    },
    "20": {
      "verse_number": 20,
      "sort_number": 20,
      "text": "[IERE 51:20]",
      "word_count": 5,
      "hebrew": "מַפֵּץ אַתָּ֣ה לִ֔י כְּלֵ֖י מִלְחָמָ֑ה וְנִפַּצְתִּ֤י בְךָ֙ גּוֹיִ֔ם וְהִשְׁחַתִּ֥י בְךָ֖ מַמְלָכֽוֹת׃"
    },
    "21": {
      "verse_number": 21,
      "sort_number": 21,
      "text": "[IERE 51:21]",
      "word_count": 5,
      "hebrew": "וְנִפַּצְתִּ֣י בְךָ֔ ס֖וּס וְרֹֽכְב֑וֹ וְנִפַּצְתִּ֣י בְךָ֔ רֶ֖כֶב וְרֹכְבֽוֹ׃"
    },
    "22": {
      "verse_number": 22,
      "sort_number": 22,
      "text": "[IERE 51:22]",
      "word_count": 5,
      "hebrew": "וְנִפַּצְתִּ֤י בְךָ֙ אִ֣ישׁ וְאִשָּׁ֔ה וְנִפַּצְתִּ֥י בְךָ֖ זָקֵ֣ן וָנָ֑עַר וְנִפַּצְתִּ֣י בְךָ֔ בָּח֖וּר וּבְתוּלָֽה׃"
    },
    "23": {
      "verse_number": 23,
      "sort_number": 23,
      "text": "[IERE 51:23]",
      "word_count": 5,
      "hebrew": "וְנִפַּצְתִּ֤י בְךָ֙ רֹעֶ֣ה וְעֶדְר֔וֹ וְנִפַּצְתִּ֥י בְךָ֖ אִכָּ֣ר וְצִמְדּ֑וֹ וְנִפַּצְתִּ֣י בְךָ֔ פַּח֖וֹת וּסְגָנִֽים׃"
    },
    "24": {
      "verse_number": 24,
      "sort_number": 24,
      "text": "[IERE 51:24]",
      "word_count": 5,
      "hebrew": "וְשִׁלַּמְתִּ֨י לְבָבֶ֜ל וּלְכֹ֣ל יוֹשְׁבֵ֣י כַשְׂדִּ֗ים אֵ֧ת כָּל רָעָתָ֛ם אֲשֶׁר עָשׂ֥וּ בְצִיּ֖וֹן לְעֵֽינֵיכֶ֑ם נְאֻ֖ם יְהוָֽה׃"
    },
    "25": {
      "verse_number": 25,
      "sort_number": 25,
      "text": "[IERE 51:25]",
      "word_count": 5,
      "hebrew": "הִנְנִ֨י אֵלֶ֜יךָ הַ֤ר הַמַּשְׁחִית֙ נְאֻם יְהוָ֔ה הַמַּשְׁחִ֖ית אֶת כָּל הָאָ֑רֶץ וְנָטִ֨יתִי אֶת יָדִ֜י עָלֶ֗יךָ וְגִלְגַּלְתִּ֨יךָ֙ מִן הַסְּלָעִ֔ים וּנְתַתִּ֖יךָ לְהַ֥ר שְׂרֵפָֽה׃"
    },
    "26": {
      "verse_number": 26,
      "sort_number": 26,
      "text": "[IERE 51:26]",
      "word_count": 5,
      "hebrew": "וְלֹֽא יִקְח֤וּ מִמְּךָ֙ אֶ֣בֶן לְפִנָּ֔ה וְאֶ֖בֶן לְמֽוֹסָד֑וֹת כִּֽי שִׁמְמ֥וֹת עוֹלָ֛ם תִּֽהְיֶ֖ה נְאֻם יְהוָֽה׃"
    },
    "27": {
      "verse_number": 27,
      "sort_number": 27,
      "text": "[IERE 51:27]",
      "word_count": 5,
      "hebrew": "שְׂאוּ נֵ֣ס בָּאָ֗רֶץ תִּקְע֨וּ שׁוֹפָ֤ר בַּגּוֹיִם֙ קַדְּשׁ֤וּ עָלֶ֨יהָ֙ גּוֹיִ֔ם הַשְׁמִ֧יעוּ עָלֶ֛יהָ מַמְלְכ֥וֹת אֲרָרַ֖ט מִנִּ֣י וְאַשְׁכְּנָ֑ז פִּקְד֤וּ עָלֶ֨יהָ֙ טִפְסָ֔ר הַֽעֲלוּ ס֖וּס כְּיֶ֥לֶק סָמָֽר׃"
    },
    "28": {
      "verse_number": 28,
      "sort_number": 28,
      "text": "[IERE 51:28]",
      "word_count": 5,
      "hebrew": "קַדְּשׁ֨וּ עָלֶ֤יהָ גוֹיִם֙ אֶת מַלְכֵ֣י מָדַ֔י אֶת פַּחוֹתֶ֖יהָ וְאֶת כָּל סְגָנֶ֑יהָ וְאֵ֖ת כָּל אֶ֥רֶץ מֶמְשַׁלְתּֽוֹ׃"
    },
    "29": {
      "verse_number": 29,
      "sort_number": 29,
      "text": "[IERE 51:29]",
      "word_count": 5,
      "hebrew": "וַתִּרְעַ֥שׁ הָאָ֖רֶץ וַתָּחֹ֑ל כִּ֣י קָ֤מָה עַל בָּבֶל֙ מַחְשְׁב֣וֹת יְהוָ֔ה לָשׂ֞וּם אֶת אֶ֧רֶץ בָּבֶ֛ל לְשַׁמָּ֖ה מֵאֵ֥ין יוֹשֵֽׁב׃"
    },
    "30": {
      "verse_number": 30,
      "sort_number": 30,
      "text": "[IERE 51:30]",
      "word_count": 5,
      "hebrew": "חָדְלוּ֩ גִבּוֹרֵ֨י בָבֶ֜ל לְהִלָּחֵ֗ם יָֽשְׁבוּ֙ בַּמְּצָד֔וֹת נָשְׁתָ֥ה גְבוּרָתָ֖ם הָי֣וּ לְנָשִׁ֑ים הִצִּ֥יתוּ מִשְׁכְּנֹתֶ֖יהָ נִשְׁבְּר֥וּ בְרִיחֶֽיהָ׃"
    },
    "31": {
      "verse_number": 31,
      "sort_number": 31,
      "text": "[IERE 51:31]",
      "word_count": 5,
      "hebrew": "רָ֤ץ לִקְרַאת רָץ֙ יָר֔וּץ וּמַגִּ֖יד לִקְרַ֣את מַגִּ֑יד לְהַגִּיד֙ לְמֶ֣לֶךְ בָּבֶ֔ל כִּֽי נִלְכְּדָ֥ה עִיר֖וֹ מִקָּצֶֽה׃"
    },
    "32": {
      "verse_number": 32,
      "sort_number": 32,
      "text": "[IERE 51:32]",
      "word_count": 5,
      "hebrew": "וְהַמַּעְבָּר֣וֹת נִתְפָּ֔שׂוּ וְאֶת הָאֲגַמִּ֖ים שָׂרְפ֣וּ בָאֵ֑שׁ וְאַנְשֵׁ֥י הַמִּלְחָמָ֖ה נִבְהָֽלוּ׃"
    },
    "33": {
      "verse_number": 33,
      "sort_number": 33,
      "text": "[IERE 51:33]",
      "word_count": 5,
      "hebrew": "כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל בַּת בָּבֶ֕ל כְּגֹ֖רֶן עֵ֣ת הִדְרִיכָ֑הּ ע֣וֹד מְעַ֔ט וּבָ֥אָה עֵֽת הַקָּצִ֖יר לָֽהּ׃"
    },
    "34": {
      "verse_number": 34,
      "sort_number": 34,
      "text": "[IERE 51:34]",
      "word_count": 5,
      "hebrew": "אכלנו אֲכָלַ֣נִי הממנו הֲמָמַ֗נִי נְבוּכַדְרֶאצַּר֮ מֶ֣לֶךְ בָּבֶל֒ הציגנו הִצִּיגַ֨נִי֙ כְּלִ֣י רִ֔יק בלענו בְּלָעַ֨נִי֙ כַּתַּנִּ֔ין מִלָּ֥א כְרֵשׂ֖וֹ מֵֽעֲדָנָ֑י הדיחנו הֱדִיחָֽנִי׃"
    },
    "35": {
      "verse_number": 35,
      "sort_number": 35,
      "text": "[IERE 51:35]",
      "word_count": 5,
      "hebrew": "חֲמָסִ֤י וּשְׁאֵרִי֙ עַל בָּבֶ֔ל תֹּאמַ֖ר יֹשֶׁ֣בֶת צִיּ֑וֹן וְדָמִי֙ אֶל יֹשְׁבֵ֣י כַשְׂדִּ֔ים תֹּאמַ֖ר יְרוּשָׁלִָֽם׃"
    },
    "36": {
      "verse_number": 36,
      "sort_number": 36,
      "text": "[IERE 51:36]",
      "word_count": 5,
      "hebrew": "לָכֵ֗ן כֹּ֚ה אָמַ֣ר יְהוָ֔ה הִנְנִי רָב֙ אֶת רִיבֵ֔ךְ וְנִקַּמְתִּ֖י אֶת נִקְמָתֵ֑ךְ וְהַחֲרַבְתִּי֙ אֶת יַמָּ֔הּ וְהֹבַשְׁתִּ֖י אֶת מְקוֹרָֽהּ׃"
    },
    "37": {
      "verse_number": 37,
      "sort_number": 37,
      "text": "[IERE 51:37]",
      "word_count": 5,
      "hebrew": "וְהָיְתָה֩ בָבֶ֨ל לְגַלִּ֧ים מְעוֹן תַּנִּ֛ים שַׁמָּ֥ה וּשְׁרֵקָ֖ה מֵאֵ֥ין יוֹשֵֽׁב׃"
    },
    "38": {
      "verse_number": 38,
      "sort_number": 38,
      "text": "[IERE 51:38]",
      "word_count": 5,
      "hebrew": "יַחְדָּ֖ו כַּכְּפִרִ֣ים יִשְׁאָ֑גוּ נָעֲר֖וּ כְּגוֹרֵ֥י אֲרָיֽוֹת׃"
    },
    "39": {
      "verse_number": 39,
      "sort_number": 39,
      "text": "[IERE 51:39]",
      "word_count": 5,
      "hebrew": "בְּחֻמָּ֞ם אָשִׁ֣ית אֶת מִשְׁתֵּיהֶ֗ם וְהִשְׁכַּרְתִּים֙ לְמַ֣עַן יַעֲלֹ֔זוּ וְיָשְׁנ֥וּ שְׁנַת עוֹלָ֖ם וְלֹ֣א יָקִ֑יצוּ נְאֻ֖ם יְהוָֽה׃"
    },
    "40": {
      "verse_number": 40,
      "sort_number": 40,
      "text": "[IERE 51:40]",
      "word_count": 5,
      "hebrew": "אֽוֹרִידֵ֖ם כְּכָרִ֣ים לִטְב֑וֹחַ כְּאֵילִ֖ים עִם עַתּוּדִֽים׃"
    },
    "41": {
      "verse_number": 41,
      "sort_number": 41,
      "text": "[IERE 51:41]",
      "word_count": 5,
      "hebrew": "אֵ֚יךְ נִלְכְּדָ֣ה שֵׁשַׁ֔ךְ וַתִּתָּפֵ֖שׂ תְּהִלַּ֣ת כָּל הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃"
    },
    "42": {
      "verse_number": 42,
      "sort_number": 42,
      "text": "[IERE 51:42]",
      "word_count": 5,
      "hebrew": "עָלָ֥ה עַל בָּבֶ֖ל הַיָּ֑ם בַּהֲמ֥וֹן גַּלָּ֖יו נִכְסָֽתָה׃"
    },
    "43": {
      "verse_number": 43,
      "sort_number": 43,
      "text": "[IERE 51:43]",
      "word_count": 5,
      "hebrew": "הָי֤וּ עָרֶ֨יהָ֙ לְשַׁמָּ֔ה אֶ֖רֶץ צִיָּ֣ה וַעֲרָבָ֑ה אֶ֗רֶץ לֹֽא יֵשֵׁ֤ב בָּהֵן֙ כָּל אִ֔ישׁ וְלֹֽא יַעֲבֹ֥ר בָּהֵ֖ן בֶּן אָדָֽם׃"
    },
    "44": {
      "verse_number": 44,
      "sort_number": 44,
      "text": "[IERE 51:44]",
      "word_count": 5,
      "hebrew": "וּפָקַדְתִּ֨י עַל בֵּ֜ל בְּבָבֶ֗ל וְהֹצֵאתִ֤י אֶת בִּלְעוֹ֙ מִפִּ֔יו וְלֹֽא יִנְהֲר֥וּ אֵלָ֛יו ע֖וֹד גּוֹיִ֑ם גַּם חוֹמַ֥ת בָּבֶ֖ל נָפָֽלָה׃"
    },
    "45": {
      "verse_number": 45,
      "sort_number": 45,
      "text": "[IERE 51:45]",
      "word_count": 5,
      "hebrew": "צְא֤וּ מִתּוֹכָהּ֙ עַמִּ֔י וּמַלְּט֖וּ אִ֣ישׁ אֶת נַפְשׁ֑וֹ מֵחֲר֖וֹן אַף יְהוָֽה׃"
    },
    "46": {
      "verse_number": 46,
      "sort_number": 46,
      "text": "[IERE 51:46]",
      "word_count": 5,
      "hebrew": "וּפֶן יֵרַ֤ךְ לְבַבְכֶם֙ וְתִֽירְא֔וּ בַּשְּׁמוּעָ֖ה הַנִּשְׁמַ֣עַת בָּאָ֑רֶץ וּבָ֧א בַשָּׁנָ֣ה הַשְּׁמוּעָ֗ה וְאַחֲרָ֤יו בַּשָּׁנָה֙ הַשְּׁמוּעָ֔ה וְחָמָ֣ס בָּאָ֔רֶץ וּמֹשֵׁ֖ל עַל מֹשֵֽׁל׃"
    },
    "47": {
      "verse_number": 47,
      "sort_number": 47,
      "text": "[IERE 51:47]",
      "word_count": 5,
      "hebrew": "לָכֵן֙ הִנֵּ֣ה יָמִ֣ים בָּאִ֔ים וּפָקַדְתִּי֙ עַל פְּסִילֵ֣י בָבֶ֔ל וְכָל אַרְצָ֖הּ תֵּב֑וֹשׁ וְכָל חֲלָלֶ֖יהָ יִפְּל֥וּ בְתוֹכָֽהּ׃"
    },
    "48": {
      "verse_number": 48,
      "sort_number": 48,
      "text": "[IERE 51:48]",
      "word_count": 5,
      "hebrew": "וְרִנְּנ֤וּ עַל בָּבֶל֙ שָׁמַ֣יִם וָאָ֔רֶץ וְכֹ֖ל אֲשֶׁ֣ר בָּהֶ֑ם כִּ֧י מִצָּפ֛וֹן יָבוֹא לָ֥הּ הַשּׁוֹדְדִ֖ים נְאֻם יְהוָֽה׃"
    },
    "49": {
      "verse_number": 49,
      "sort_number": 49,
      "text": "[IERE 51:49]",
      "word_count": 5,
      "hebrew": "גַּם בָּבֶ֕ל לִנְפֹּ֖ל חַֽלְלֵ֣י יִשְׂרָאֵ֑ל גַּם לְבָבֶ֥ל נָפְל֖וּ חַֽלְלֵ֥י כָל הָאָֽרֶץ׃"
    },
    "50": {
      "verse_number": 50,
      "sort_number": 50,
      "text": "[IERE 51:50]",
      "word_count": 5,
      "hebrew": "פְּלֵטִ֣ים מֵחֶ֔רֶב הִלְכ֖וּ אַֽל תַּעֲמֹ֑דוּ זִכְר֤וּ מֵֽרָחוֹק֙ אֶת יְהוָ֔ה וִירֽוּשָׁלִַ֖ם תַּעֲלֶ֥ה עַל לְבַבְכֶֽם׃"
    },
    "51": {
      "verse_number": 51,
      "sort_number": 51,
      "text": "[IERE 51:51]",
      "word_count": 5,
      "hebrew": "בֹּ֚שְׁנוּ כִּֽי שָׁמַ֣עְנוּ חֶרְפָּ֔ה כִּסְּתָ֥ה כְלִמָּ֖ה פָּנֵ֑ינוּ כִּ֚י בָּ֣אוּ זָרִ֔ים עַֽל מִקְדְּשֵׁ֖י בֵּ֥ית יְהוָֽה׃"
    },
    "52": {
      "verse_number": 52,
      "sort_number": 52,
      "text": "[IERE 51:52]",
      "word_count": 5,
      "hebrew": "לָכֵ֞ן הִנֵּֽה יָמִ֤ים בָּאִים֙ נְאֻם יְהוָ֔ה וּפָקַדְתִּ֖י עַל פְּסִילֶ֑יהָ וּבְכָל אַרְצָ֖הּ יֶאֱנֹ֥ק חָלָֽל׃"
    },
    "53": {
      "verse_number": 53,
      "sort_number": 53,
      "text": "[IERE 51:53]",
      "word_count": 5,
      "hebrew": "כִּֽי תַעֲלֶ֤ה בָבֶל֙ הַשָּׁמַ֔יִם וְכִ֥י תְבַצֵּ֖ר מְר֣וֹם עֻזָּ֑הּ מֵאִתִּ֗י יָבֹ֧אוּ שֹׁדְדִ֛ים לָ֖הּ נְאֻם יְהוָֽה׃"
    },
    "54": {
      "verse_number": 54,
      "sort_number": 54,
      "text": "[IERE 51:54]",
      "word_count": 5,
      "hebrew": "ק֥וֹל זְעָקָ֖ה מִבָּבֶ֑ל וְשֶׁ֥בֶר גָּד֖וֹל מֵאֶ֥רֶץ כַּשְׂדִּֽים׃"
    },
    "55": {
      "verse_number": 55,
      "sort_number": 55,
      "text": "[IERE 51:55]",
      "word_count": 5,
      "hebrew": "כִּֽי שֹׁדֵ֤ד יְהוָה֙ אֶת בָּבֶ֔ל וְאִבַּ֥ד מִמֶּ֖נָּה ק֣וֹל גָּד֑וֹל וְהָמ֤וּ גַלֵּיהֶם֙ כְּמַ֣יִם רַבִּ֔ים נִתַּ֥ן שְׁא֖וֹן קוֹלָֽם׃"
    },
    "56": {
      "verse_number": 56,
      "sort_number": 56,
      "text": "[IERE 51:56]",
      "word_count": 5,
      "hebrew": "כִּי֩ בָ֨א עָלֶ֤יהָ עַל בָּבֶל֙ שׁוֹדֵ֔ד וְנִלְכְּדוּ֙ גִּבּוֹרֶ֔יהָ חִתְּתָ֖ה קַשְּׁתוֹתָ֑ם כִּ֣י אֵ֧ל גְּמֻל֛וֹת יְהוָ֖ה שַׁלֵּ֥ם יְשַׁלֵּֽם׃"
    },
    "57": {
      "verse_number": 57,
      "sort_number": 57,
      "text": "[IERE 51:57]",
      "word_count": 5,
      "hebrew": "וְ֠הִשְׁכַּרְתִּי שָׂרֶ֨יהָ וַחֲכָמֶ֜יהָ פַּחוֹתֶ֤יהָ וּסְגָנֶ֨יהָ֙ וְגִבּוֹרֶ֔יהָ וְיָשְׁנ֥וּ שְׁנַת עוֹלָ֖ם וְלֹ֣א יָקִ֑יצוּ נְאֻ֨ם הַמֶּ֔לֶךְ יְהוָ֥ה צְבָא֖וֹת שְׁמֽוֹ׃"
    },
    "58": {
      "verse_number": 58,
      "sort_number": 58,
      "text": "[IERE 51:58]",
      "word_count": 5,
      "hebrew": "כֹּֽה אָמַ֞ר יְהוָ֣ה צְבָא֗וֹת חֹ֠מוֹת בָּבֶ֤ל הָֽרְחָבָה֙ עַרְעֵ֣ר תִּתְעַרְעָ֔ר וּשְׁעָרֶ֥יהָ הַגְּבֹהִ֖ים בָּאֵ֣שׁ יִצַּ֑תּוּ וְיִֽגְע֨וּ עַמִּ֧ים בְּדֵי רִ֛יק וּלְאֻמִּ֥ים בְּדֵי אֵ֖שׁ וְיָעֵֽפוּ׃"
    },
    "59": {
      "verse_number": 59,
      "sort_number": 59,
      "text": "[IERE 51:59]",
      "word_count": 5,
      "hebrew": "הַדָּבָ֞ר אֲשֶׁר צִוָּ֣ה יִרְמְיָ֣הוּ הַנָּבִ֗יא אֶת שְׂרָיָ֣ה בֶן נֵרִיָּה֮ בֶּן מַחְסֵיָה֒ בְּלֶכְתּ֞וֹ אֶת צִדְקִיָּ֤הוּ מֶֽלֶךְ יְהוּדָה֙ בָּבֶ֔ל בִּשְׁנַ֥ת הָרְבִעִ֖ית לְמָלְכ֑וֹ וּשְׂרָיָ֖ה שַׂ֥ר מְנוּחָֽה׃"
    },
    "60": {
      "verse_number": 60,
      "sort_number": 60,
      "text": "[IERE 51:60]",
      "word_count": 5,
      "hebrew": "וַיִּכְתֹּ֣ב יִרְמְיָ֗הוּ אֵ֧ת כָּל הָרָעָ֛ה אֲשֶׁר תָּב֥וֹא אֶל בָּבֶ֖ל אֶל סֵ֣פֶר אֶחָ֑ד אֵ֚ת כָּל הַדְּבָרִ֣ים הָאֵ֔לֶּה הַכְּתֻבִ֖ים אֶל בָּבֶֽל׃"
    },
    "61": {
      "verse_number": 61,
      "sort_number": 61,
      "text": "[IERE 51:61]",
      "word_count": 5,
      "hebrew": "וַיֹּ֥אמֶר יִרְמְיָ֖הוּ אֶל שְׂרָיָ֑ה כְּבֹאֲךָ֣ בָבֶ֔ל וְֽרָאִ֔יתָ וְֽקָרָ֔אתָ אֵ֥ת כָּל הַדְּבָרִ֖ים הָאֵֽלֶּה׃"
    },
    "62": {
      "verse_number": 62,
      "sort_number": 62,
      "text": "[IERE 51:62]",
      "word_count": 5,
      "hebrew": "וְאָמַרְתָּ֗ יְהוָה֙ אַתָּ֨ה דִבַּ֜רְתָּ אֶל הַמָּק֤וֹם הַזֶּה֙ לְהַכְרִית֔וֹ לְבִלְתִּ֤י הֱיֽוֹת בּוֹ֙ יוֹשֵׁ֔ב לְמֵאָדָ֖ם וְעַד בְּהֵמָ֑ה כִּֽי שִׁמְמ֥וֹת עוֹלָ֖ם תִּֽהְיֶֽה׃"
    },
    "63": {
      "verse_number": 63,
      "sort_number": 63,
      "text": "[IERE 51:63]",
      "word_count": 5,
      "hebrew": "וְהָיָה֙ כְּכַלֹּ֣תְךָ֔ לִקְרֹ֖א אֶת הַסֵּ֣פֶר הַזֶּ֑ה תִּקְשֹׁ֤ר עָלָיו֙ אֶ֔בֶן וְהִשְׁלַכְתּ֖וֹ אֶל תּ֥וֹךְ פְּרָֽת׃"
    },
    "64": {
      "verse_number": 64,
      "sort_number": 64,
      "text": "[IERE 51:64]",
      "word_count": 5,
      "hebrew": "וְאָמַרְתָּ֗ כָּ֠כָה תִּשְׁקַ֨ע בָּבֶ֤ל וְלֹֽא תָקוּם֙ מִפְּנֵ֣י הָרָעָ֗ה אֲשֶׁ֧ר אָנֹכִ֛י מֵבִ֥יא עָלֶ֖יהָ וְיָעֵ֑פוּ עַד הֵ֖נָּה דִּבְרֵ֥י יִרְמְיָֽהוּ׃"
    }
  }
}