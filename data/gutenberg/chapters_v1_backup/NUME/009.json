{
  "chapter_id": "NUME_009",
  "chapter_key": "9",
  "chapter_number": 9,
  "sort_number": 9,
  "name": "9",
  "book_key": "NUME",
  "testament": "Vetus_Testamentum",
  "section": "Pentateuchus",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[NUME 9:1]",
      "word_count": 5,
      "hebrew": "וַיְדַבֵּ֣ר יְהוָ֣ה אֶל מֹשֶׁ֣ה בְמִדְבַּר סִ֠ינַי בַּשָּׁנָ֨ה הַשֵּׁנִ֜ית לְצֵאתָ֨ם מֵאֶ֧רֶץ מִצְרַ֛יִם בַּחֹ֥דֶשׁ הָרִאשׁ֖וֹן לֵאמֹֽר׃"
    },
    "2": {
      "verse_number": 2,
      "sort_number": 2,
      "text": "[NUME 9:2]",
      "word_count": 5,
      "hebrew": "וְיַעֲשׂ֧וּ בְנֵי יִשְׂרָאֵ֛ל אֶת הַפָּ֖סַח בְּמוֹעֲדֽוֹ׃"
    },
    "3": {
      "verse_number": 3,
      "sort_number": 3,
      "text": "[NUME 9:3]",
      "word_count": 5,
      "hebrew": "בְּאַרְבָּעָ֣ה עָשָֽׂר י֠וֹם בַּחֹ֨דֶשׁ הַזֶּ֜ה בֵּ֧ין הָֽעֲרְבַּ֛יִם תַּעֲשׂ֥וּ אֹת֖וֹ בְּמוֹעֲד֑וֹ כְּכָל חֻקֹּתָ֥יו וּכְכָל מִשְׁפָּטָ֖יו תַּעֲשׂ֥וּ אֹתֽוֹ׃"
    },
    "4": {
      "verse_number": 4,
      "sort_number": 4,
      "text": "[NUME 9:4]",
      "word_count": 5,
      "hebrew": "וַיְדַבֵּ֥ר מֹשֶׁ֛ה אֶל בְּנֵ֥י יִשְׂרָאֵ֖ל לַעֲשֹׂ֥ת הַפָּֽסַח׃"
    },
    "5": {
      "verse_number": 5,
      "sort_number": 5,
      "text": "[NUME 9:5]",
      "word_count": 5,
      "hebrew": "וַיַּעֲשׂ֣וּ אֶת הַפֶּ֡סַח בָּרִאשׁ֡וֹן בְּאַרְבָּעָה֩ עָשָׂ֨ר י֥וֹם לַחֹ֛דֶשׁ בֵּ֥ין הָעַרְבַּ֖יִם בְּמִדְבַּ֣ר סִינָ֑י כְּ֠כֹל אֲשֶׁ֨ר צִוָּ֤ה יְהוָה֙ אֶת מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃"
    },
    "6": {
      "verse_number": 6,
      "sort_number": 6,
      "text": "[NUME 9:6]",
      "word_count": 5,
      "hebrew": "וַיְהִ֣י אֲנָשִׁ֗ים אֲשֶׁ֨ר הָי֤וּ טְמֵאִים֙ לְנֶ֣פֶשׁ אָדָ֔ם וְלֹא יָכְל֥וּ לַעֲשֹׂת הַפֶּ֖סַח בַּיּ֣וֹם הַה֑וּא וַֽיִּקְרְב֞וּ לִפְנֵ֥י מֹשֶׁ֛ה וְלִפְנֵ֥י אַהֲרֹ֖ן בַּיּ֥וֹם הַהֽוּא׃"
    },
    "7": {
      "verse_number": 7,
      "sort_number": 7,
      "text": "[NUME 9:7]",
      "word_count": 5,
      "hebrew": "וַ֠יֹּאמְרוּ הָאֲנָשִׁ֤ים הָהֵ֨מָּה֙ אֵלָ֔יו אֲנַ֥חְנוּ טְמֵאִ֖ים לְנֶ֣פֶשׁ אָדָ֑ם לָ֣מָּה נִגָּרַ֗ע לְבִלְתִּ֨י הַקְרִ֜ב אֶת קָרְבַּ֤ן יְהוָה֙ בְּמֹ֣עֲד֔וֹ בְּת֖וֹךְ בְּנֵ֥י יִשְׂרָאֵֽל׃"
    },
    "8": {
      "verse_number": 8,
      "sort_number": 8,
      "text": "[NUME 9:8]",
      "word_count": 5,
      "hebrew": "וַיֹּ֥אמֶר אֲלֵהֶ֖ם מֹשֶׁ֑ה עִמְד֣וּ וְאֶשְׁמְעָ֔ה מַה יְצַוֶּ֥ה יְהוָ֖ה לָכֶֽם׃"
    },
    "9": {
      "verse_number": 9,
      "sort_number": 9,
      "text": "[NUME 9:9]",
      "word_count": 5,
      "hebrew": "וַיְדַבֵּ֥ר יְהוָ֖ה אֶל מֹשֶׁ֥ה לֵּאמֹֽר׃"
    },
    "10": {
      "verse_number": 10,
      "sort_number": 10,
      "text": "[NUME 9:10]",
      "word_count": 5,
      "hebrew": "דַּבֵּ֛ר אֶל בְּנֵ֥י יִשְׂרָאֵ֖ל לֵאמֹ֑ר אִ֣ישׁ אִ֣ישׁ כִּי יִהְיֶֽה טָמֵ֣א לָנֶ֡פֶשׁ אוֹ֩ בְדֶ֨רֶךְ רְחֹקָ֜הׄ לָכֶ֗ם א֚וֹ לְדֹרֹ֣תֵיכֶ֔ם וְעָ֥שָׂה פֶ֖סַח לַיהוָֽה׃"
    },
    "11": {
      "verse_number": 11,
      "sort_number": 11,
      "text": "[NUME 9:11]",
      "word_count": 5,
      "hebrew": "בַּחֹ֨דֶשׁ הַשֵּׁנִ֜י בְּאַרְבָּעָ֨ה עָשָׂ֥ר י֛וֹם בֵּ֥ין הָעַרְבַּ֖יִם יַעֲשׂ֣וּ אֹת֑וֹ עַל מַצּ֥וֹת וּמְרֹרִ֖ים יֹאכְלֻֽהוּ׃"
    },
    "12": {
      "verse_number": 12,
      "sort_number": 12,
      "text": "[NUME 9:12]",
      "word_count": 5,
      "hebrew": "לֹֽא יַשְׁאִ֤ירוּ מִמֶּ֨נּוּ֙ עַד בֹּ֔קֶר וְעֶ֖צֶם לֹ֣א יִשְׁבְּרוּ ב֑וֹ כְּכָל חֻקַּ֥ת הַפֶּ֖סַח יַעֲשׂ֥וּ אֹתֽוֹ׃"
    },
    "13": {
      "verse_number": 13,
      "sort_number": 13,
      "text": "[NUME 9:13]",
      "word_count": 5,
      "hebrew": "וְהָאִישׁ֩ אֲשֶׁר ה֨וּא טָה֜וֹר וּבְדֶ֣רֶךְ לֹא הָיָ֗ה וְחָדַל֙ לַעֲשׂ֣וֹת הַפֶּ֔סַח וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּ֑יהָ כִּ֣י קָרְבַּ֣ן יְהוָ֗ה לֹ֤א הִקְרִיב֙ בְּמֹ֣עֲד֔וֹ חֶטְא֥וֹ יִשָּׂ֖א הָאִ֥ישׁ הַהֽוּא׃"
    },
    "14": {
      "verse_number": 14,
      "sort_number": 14,
      "text": "[NUME 9:14]",
      "word_count": 5,
      "hebrew": "וְכִֽי יָג֨וּר אִתְּכֶ֜ם גֵּ֗ר וְעָ֤שָֽׂה פֶ֨סַח֙ לַֽיהוָ֔ה כְּחֻקַּ֥ת הַפֶּ֛סַח וּכְמִשְׁפָּט֖וֹ כֵּ֣ן יַעֲשֶׂ֑ה חֻקָּ֤ה אַחַת֙ יִהְיֶ֣ה לָכֶ֔ם וְלַגֵּ֖ר וּלְאֶזְרַ֥ח הָאָֽרֶץ׃"
    },
    "15": {
      "verse_number": 15,
      "sort_number": 15,
      "text": "[NUME 9:15]",
      "word_count": 5,
      "hebrew": "וּבְיוֹם֙ הָקִ֣ים אֶת הַמִּשְׁכָּ֔ן כִּסָּ֤ה הֶֽעָנָן֙ אֶת הַמִּשְׁכָּ֔ן לְאֹ֖הֶל הָעֵדֻ֑ת וּבָעֶ֜רֶב יִהְיֶ֧ה עַֽל הַמִּשְׁכָּ֛ן כְּמַרְאֵה אֵ֖שׁ עַד בֹּֽקֶר׃"
    },
    "16": {
      "verse_number": 16,
      "sort_number": 16,
      "text": "[NUME 9:16]",
      "word_count": 5,
      "hebrew": "כֵּ֚ן יִהְיֶ֣ה תָמִ֔יד הֶעָנָ֖ן יְכַסֶּ֑נּוּ וּמַרְאֵה אֵ֖שׁ לָֽיְלָה׃"
    },
    "17": {
      "verse_number": 17,
      "sort_number": 17,
      "text": "[NUME 9:17]",
      "word_count": 5,
      "hebrew": "וּלְפִ֞י הֵעָלֹ֤ת הֶֽעָנָן֙ מֵעַ֣ל הָאֹ֔הֶל וְאַ֣חֲרֵי כֵ֔ן יִסְע֖וּ בְּנֵ֣י יִשְׂרָאֵ֑ל וּבִמְק֗וֹם אֲשֶׁ֤ר יִשְׁכָּן שָׁם֙ הֶֽעָנָ֔ן שָׁ֥ם יַחֲנ֖וּ בְּנֵ֥י יִשְׂרָאֵֽל׃"
    },
    "18": {
      "verse_number": 18,
      "sort_number": 18,
      "text": "[NUME 9:18]",
      "word_count": 5,
      "hebrew": "עַל פִּ֣י יְהוָ֗ה יִסְעוּ֙ בְּנֵ֣י יִשְׂרָאֵ֔ל וְעַל פִּ֥י יְהוָ֖ה יַחֲנ֑וּ כָּל יְמֵ֗י אֲשֶׁ֨ר יִשְׁכֹּ֧ן הֶעָנָ֛ן עַל הַמִּשְׁכָּ֖ן יַחֲנֽוּ׃"
    },
    "19": {
      "verse_number": 19,
      "sort_number": 19,
      "text": "[NUME 9:19]",
      "word_count": 5,
      "hebrew": "וּבְהַאֲרִ֧יךְ הֶֽעָנָ֛ן עַל הַמִּשְׁכָּ֖ן יָמִ֣ים רַבִּ֑ים וְשָׁמְר֧וּ בְנֵי יִשְׂרָאֵ֛ל אֶת מִשְׁמֶ֥רֶת יְהוָ֖ה וְלֹ֥א יִסָּֽעוּ׃"
    },
    "20": {
      "verse_number": 20,
      "sort_number": 20,
      "text": "[NUME 9:20]",
      "word_count": 5,
      "hebrew": "וְיֵ֞שׁ אֲשֶׁ֨ר יִהְיֶ֧ה הֶֽעָנָ֛ן יָמִ֥ים מִסְפָּ֖ר עַל הַמִּשְׁכָּ֑ן עַל פִּ֤י יְהוָה֙ יַחֲנ֔וּ וְעַל פִּ֥י יְהוָ֖ה יִסָּֽעוּ׃"
    },
    "21": {
      "verse_number": 21,
      "sort_number": 21,
      "text": "[NUME 9:21]",
      "word_count": 5,
      "hebrew": "וְיֵ֞שׁ אֲשֶׁר יִהְיֶ֤ה הֶֽעָנָן֙ מֵעֶ֣רֶב עַד בֹּ֔קֶר וְנַעֲלָ֧ה הֶֽעָנָ֛ן בַּבֹּ֖קֶר וְנָסָ֑עוּ א֚וֹ יוֹמָ֣ם וָלַ֔יְלָה וְנַעֲלָ֥ה הֶעָנָ֖ן וְנָסָֽעוּ׃"
    },
    "22": {
      "verse_number": 22,
      "sort_number": 22,
      "text": "[NUME 9:22]",
      "word_count": 5,
      "hebrew": "אֽוֹ יֹמַ֜יִם אוֹ חֹ֣דֶשׁ אוֹ יָמִ֗ים בְּהַאֲרִ֨יךְ הֶעָנָ֤ן עַל הַמִּשְׁכָּן֙ לִשְׁכֹּ֣ן עָלָ֔יו יַחֲנ֥וּ בְנֵֽי יִשְׂרָאֵ֖ל וְלֹ֣א יִסָּ֑עוּ וּבְהֵעָלֹת֖וֹ יִסָּֽעוּ׃"
    },
    "23": {
      "verse_number": 23,
      "sort_number": 23,
      "text": "[NUME 9:23]",
      "word_count": 5,
      "hebrew": "עַל פִּ֤י יְהוָה֙ יַחֲנ֔וּ וְעַל פִּ֥י יְהוָ֖ה יִסָּ֑עוּ אֶת מִשְׁמֶ֤רֶת יְהוָה֙ שָׁמָ֔רוּ עַל פִּ֥י יְהוָ֖ה בְּיַד מֹשֶֽׁה׃"
    }
  }
}