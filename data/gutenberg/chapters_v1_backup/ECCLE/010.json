{
  "chapter_id": "ECCLE_010",
  "chapter_key": "10",
  "chapter_number": 10,
  "sort_number": 10,
  "name": "10",
  "book_key": "ECCLE",
  "testament": "Vetus_Testamentum",
  "section": "Libri_Sapientiae",
  "verse_count": 20,
  "verses": {
    "1": {
      "verse_number": 1,
      "sort_number": 1,
      "text": "[ECCLE 10:1]",
      "word_count": 5,
      "hebrew": "זְב֣וּבֵי מָ֔וֶת יַבְאִ֥ישׁ יַבִּ֖יעַ שֶׁ֣מֶן רוֹקֵ֑חַ יָקָ֛ר מֵחָכְמָ֥ה מִכָּב֖וֹד סִכְל֥וּת מְעָֽט׃"
    },
    "2": {
      "verse_number": 2,
      "sort_number": 2,
      "text": "[ECCLE 10:2]",
      "word_count": 5,
      "hebrew": "לֵ֤ב חָכָם֙ לִֽימִינ֔וֹ וְלֵ֥ב כְּסִ֖יל לִשְׂמֹאלֽוֹ׃"
    },
    "3": {
      "verse_number": 3,
      "sort_number": 3,
      "text": "[ECCLE 10:3]",
      "word_count": 5,
      "hebrew": "וְגַם בַּדֶּ֛רֶךְ כשהסכל כְּשֶׁסָּכָ֥ל הֹלֵ֖ךְ לִבּ֣וֹ חָסֵ֑ר וְאָמַ֥ר לַכֹּ֖ל סָכָ֥ל הֽוּא׃"
    },
    "4": {
      "verse_number": 4,
      "sort_number": 4,
      "text": "[ECCLE 10:4]",
      "word_count": 5,
      "hebrew": "אִם ר֤וּחַ הַמּוֹשֵׁל֙ תַּעֲלֶ֣ה עָלֶ֔יךָ מְקוֹמְךָ֖ אַל תַּנַּ֑ח כִּ֣י מַרְפֵּ֔א יַנִּ֖יחַ חֲטָאִ֥ים גְּדוֹלִֽים׃"
    },
    "5": {
      "verse_number": 5,
      "sort_number": 5,
      "text": "[ECCLE 10:5]",
      "word_count": 5,
      "hebrew": "יֵ֣שׁ רָעָ֔ה רָאִ֖יתִי תַּ֣חַת הַשָּׁ֑מֶשׁ כִּשְׁגָגָ֕ה שֶׁיֹּצָ֖א מִלִּפְנֵ֥י הַשַּׁלִּֽיט׃"
    },
    "6": {
      "verse_number": 6,
      "sort_number": 6,
      "text": "[ECCLE 10:6]",
      "word_count": 5,
      "hebrew": "נִתַּ֣ן הַסֶּ֔כֶל בַּמְּרוֹמִ֖ים רַבִּ֑ים וַעֲשִׁירִ֖ים בַּשֵּׁ֥פֶל יֵשֵֽׁבוּ׃"
    },
    "7": {
      "verse_number": 7,
      "sort_number": 7,
      "text": "[ECCLE 10:7]",
      "word_count": 5,
      "hebrew": "רָאִ֥יתִי עֲבָדִ֖ים עַל סוּסִ֑ים וְשָׂרִ֛ים הֹלְכִ֥ים כַּעֲבָדִ֖ים עַל הָאָֽרֶץ׃"
    },
    "8": {
      "verse_number": 8,
      "sort_number": 8,
      "text": "[ECCLE 10:8]",
      "word_count": 5,
      "hebrew": "חֹפֵ֥ר גּוּמָּ֖ץ בּ֣וֹ יִפּ֑וֹל וּפֹרֵ֥ץ גָּדֵ֖ר יִשְּׁכֶ֥נּוּ נָחָֽשׁ׃"
    },
    "9": {
      "verse_number": 9,
      "sort_number": 9,
      "text": "[ECCLE 10:9]",
      "word_count": 5,
      "hebrew": "מַסִּ֣יעַ אֲבָנִ֔ים יֵעָצֵ֖ב בָּהֶ֑ם בּוֹקֵ֥עַ עֵצִ֖ים יִסָּ֥כֶן בָּֽם׃"
    },
    "10": {
      "verse_number": 10,
      "sort_number": 10,
      "text": "[ECCLE 10:10]",
      "word_count": 5,
      "hebrew": "אִם קֵהָ֣ה הַבַּרְזֶ֗ל וְהוּא֙ לֹא פָנִ֣ים קִלְקַ֔ל וַחֲיָלִ֖ים יְגַבֵּ֑ר וְיִתְר֥וֹן הכשיר הַכְשֵׁ֖ר חָכְמָֽה׃"
    },
    "11": {
      "verse_number": 11,
      "sort_number": 11,
      "text": "[ECCLE 10:11]",
      "word_count": 5,
      "hebrew": "אִם יִשֹּׁ֥ךְ הַנָּחָ֖שׁ בְּלוֹא לָ֑חַשׁ וְאֵ֣ין יִתְר֔וֹן לְבַ֖עַל הַלָּשֽׁוֹן׃"
    },
    "12": {
      "verse_number": 12,
      "sort_number": 12,
      "text": "[ECCLE 10:12]",
      "word_count": 5,
      "hebrew": "דִּבְרֵ֥י פִי חָכָ֖ם חֵ֑ן וְשִׂפְת֥וֹת כְּסִ֖יל תְּבַלְּעֶֽנּוּ׃"
    },
    "13": {
      "verse_number": 13,
      "sort_number": 13,
      "text": "[ECCLE 10:13]",
      "word_count": 5,
      "hebrew": "תְּחִלַּ֥ת דִּבְרֵי פִ֖יהוּ סִכְל֑וּת וְאַחֲרִ֣ית פִּ֔יהוּ הוֹלֵל֖וּת רָעָֽה׃"
    },
    "14": {
      "verse_number": 14,
      "sort_number": 14,
      "text": "[ECCLE 10:14]",
      "word_count": 5,
      "hebrew": "וְהַסָּכָ֖ל יַרְבֶּ֣ה דְבָרִ֑ים לֹא יֵדַ֤ע הָאָדָם֙ מַה שֶׁיִּֽהְיֶ֔ה וַאֲשֶׁ֤ר יִֽהְיֶה֙ מֵֽאַחֲרָ֔יו מִ֖י יַגִּ֥יד לֽוֹ׃"
    },
    "15": {
      "verse_number": 15,
      "sort_number": 15,
      "text": "[ECCLE 10:15]",
      "word_count": 5,
      "hebrew": "עֲמַ֥ל הַכְּסִילִ֖ים תְּיַגְּעֶ֑נּוּ אֲשֶׁ֥ר לֹֽא יָדַ֖ע לָלֶ֥כֶת אֶל עִֽיר׃"
    },
    "16": {
      "verse_number": 16,
      "sort_number": 16,
      "text": "[ECCLE 10:16]",
      "word_count": 5,
      "hebrew": "אִֽי לָ֣ךְ אֶ֔רֶץ שֶׁמַּלְכֵּ֖ךְ נָ֑עַר וְשָׂרַ֖יִךְ בַּבֹּ֥קֶר יֹאכֵֽלוּ׃"
    },
    "17": {
      "verse_number": 17,
      "sort_number": 17,
      "text": "[ECCLE 10:17]",
      "word_count": 5,
      "hebrew": "אַשְׁרֵ֣יךְ אֶ֔רֶץ שֶׁמַּלְכֵּ֖ךְ בֶּן חוֹרִ֑ים וְשָׂרַ֨יִךְ֙ בָּעֵ֣ת יֹאכֵ֔לוּ בִּגְבוּרָ֖ה וְלֹ֥א בַשְּׁתִֽי׃"
    },
    "18": {
      "verse_number": 18,
      "sort_number": 18,
      "text": "[ECCLE 10:18]",
      "word_count": 5,
      "hebrew": "בַּעֲצַלְתַּ֖יִם יִמַּ֣ךְ הַמְּקָרֶ֑ה וּבְשִׁפְל֥וּת יָדַ֖יִם יִדְלֹ֥ף הַבָּֽיִת׃"
    },
    "19": {
      "verse_number": 19,
      "sort_number": 19,
      "text": "[ECCLE 10:19]",
      "word_count": 5,
      "hebrew": "לִשְׂחוֹק֙ עֹשִׂ֣ים לֶ֔חֶם וְיַ֖יִן יְשַׂמַּ֣ח חַיִּ֑ים וְהַכֶּ֖סֶף יַעֲנֶ֥ה אֶת הַכֹּֽל׃"
    },
    "20": {
      "verse_number": 20,
      "sort_number": 20,
      "text": "[ECCLE 10:20]",
      "word_count": 5,
      "hebrew": "גַּ֣ם בְּמַדָּֽעֲךָ֗ מֶ֚לֶךְ אַל תְּקַלֵּ֔ל וּבְחַדְרֵי֙ מִשְׁכָּ֣בְךָ֔ אַל תְּקַלֵּ֖ל עָשִׁ֑יר כִּ֣י ע֤וֹף הַשָּׁמַ֨יִם֙ יוֹלִ֣יךְ אֶת הַקּ֔וֹל וּבַ֥עַל הכנפים כְּנָפַ֖יִם יַגֵּ֥יד דָּבָֽר׃"
    }
  }
}