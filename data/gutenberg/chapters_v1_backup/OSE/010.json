{
  "chapter_id": "OSE_010",
  "chapter_key": "10",
  "chapter_number": 10,
  "sort_number": 10,
  "name": "10",
  "book_key": "OSE",
  "testament": "Vetus_Testamentum",
  "section": "Libri_Prophetici",
  "verse_count": 15,
  "verses": {
    "1": {
      "verse_number": 1,
      "sort_number": 1,
      "text": "[OSE 10:1]",
      "word_count": 5,
      "hebrew": "גֶּ֤פֶן בּוֹקֵק֙ יִשְׂרָאֵ֔ל פְּרִ֖י יְשַׁוֶּה לּ֑וֹ כְּרֹ֣ב לְפִרְי֗וֹ הִרְבָּה֙ לַֽמִּזְבְּח֔וֹת כְּט֣וֹב לְאַרְצ֔וֹ הֵיטִ֖יבוּ מַצֵּבֽוֹת׃"
    },
    "2": {
      "verse_number": 2,
      "sort_number": 2,
      "text": "[OSE 10:2]",
      "word_count": 5,
      "hebrew": "חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא יַעֲרֹ֣ף מִזְבְּחוֹתָ֔ם יְשֹׁדֵ֖ד מַצֵּבוֹתָֽם׃"
    },
    "3": {
      "verse_number": 3,
      "sort_number": 3,
      "text": "[OSE 10:3]",
      "word_count": 5,
      "hebrew": "כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ כִּ֣י לֹ֤א יָרֵ֨אנוּ֙ אֶת יְהֹוָ֔ה וְהַמֶּ֖לֶךְ מַה יַּֽעֲשֶׂה לָּֽנוּ׃"
    },
    "4": {
      "verse_number": 4,
      "sort_number": 4,
      "text": "[OSE 10:4]",
      "word_count": 5,
      "hebrew": "דִּבְּר֣וּ דְבָרִ֔ים אָל֥וֹת שָׁ֖וְא כָּרֹ֣ת בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃"
    },
    "5": {
      "verse_number": 5,
      "sort_number": 5,
      "text": "[OSE 10:5]",
      "word_count": 5,
      "hebrew": "לְעֶגְלוֹת֙ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְר֑וֹן כִּי אָבַ֨ל עָלָ֜יו עַמּ֗וֹ וּכְמָרָיו֙ עָלָ֣יו יָגִ֔ילוּ עַל כְּבוֹד֖וֹ כִּֽי גָלָ֥ה מִמֶּֽנּוּ׃"
    },
    "6": {
      "verse_number": 6,
      "sort_number": 6,
      "text": "[OSE 10:6]",
      "word_count": 5,
      "hebrew": "גַּם אוֹתוֹ֙ לְאַשּׁ֣וּר יוּבָ֔ל מִנְחָ֖ה לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח וְיֵב֥וֹשׁ יִשְׂרָאֵ֖ל מֵעֲצָתֽוֹ׃"
    },
    "7": {
      "verse_number": 7,
      "sort_number": 7,
      "text": "[OSE 10:7]",
      "word_count": 5,
      "hebrew": "נִדְמֶ֥ה שֹׁמְר֖וֹן מַלְכָּ֑הּ כְּקֶ֖צֶף עַל פְּנֵי מָֽיִם׃"
    },
    "8": {
      "verse_number": 8,
      "sort_number": 8,
      "text": "[OSE 10:8]",
      "word_count": 5,
      "hebrew": "וְנִשְׁמְד֞וּ בָּמ֣וֹת אָ֗וֶן חַטַּאת֙ יִשְׂרָאֵ֔ל ק֣וֹץ וְדַרְדַּ֔ר יַעֲלֶ֖ה עַל מִזְבְּחוֹתָ֑ם וְאָמְר֤וּ לֶֽהָרִים֙ כַּסּ֔וּנוּ וְלַגְּבָע֖וֹת נִפְל֥וּ עָלֵֽינוּ׃"
    },
    "9": {
      "verse_number": 9,
      "sort_number": 9,
      "text": "[OSE 10:9]",
      "word_count": 5,
      "hebrew": "מִימֵי֙ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔דוּ לֹֽא תַשִּׂיגֵ֧ם בַּגִּבְעָ֛ה מִלְחָמָ֖ה עַל בְּנֵ֥י עַֽלְוָֽה׃"
    },
    "10": {
      "verse_number": 10,
      "sort_number": 10,
      "text": "[OSE 10:10]",
      "word_count": 5,
      "hebrew": "בְּאַוָּתִ֖י וְאֶסֳּרֵ֑ם וְאֻסְּפ֤וּ עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י עינתם עוֹנֹתָֽם׃"
    },
    "11": {
      "verse_number": 11,
      "sort_number": 11,
      "text": "[OSE 10:11]",
      "word_count": 5,
      "hebrew": "וְאֶפְרַ֜יִם עֶגְלָ֤ה מְלֻמָּדָה֙ אֹהַ֣בְתִּי לָד֔וּשׁ וַאֲנִ֣י עָבַ֔רְתִּי עַל ט֖וּב צַוָּארָ֑הּ אַרְכִּ֤יב אֶפְרַ֨יִם֙ יַחֲר֣וֹשׁ יְהוּדָ֔ה יְשַׂדֶּד ל֖וֹ יַעֲקֹֽב׃"
    },
    "12": {
      "verse_number": 12,
      "sort_number": 12,
      "text": "[OSE 10:12]",
      "word_count": 5,
      "hebrew": "זִרְע֨וּ לָכֶ֤ם לִצְדָקָה֙ קִצְר֣וּ לְפִי חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְר֣וֹשׁ אֶת יְהוָ֔ה עַד יָב֕וֹא וְיֹרֶ֥ה צֶ֖דֶק לָכֶֽם׃"
    },
    "13": {
      "verse_number": 13,
      "sort_number": 13,
      "text": "[OSE 10:13]",
      "word_count": 5,
      "hebrew": "חֲרַשְׁתֶּם רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי כָ֑חַשׁ כִּֽי בָטַ֥חְתָּ בְדַרְכְּךָ֖ בְּרֹ֥ב גִּבּוֹרֶֽיךָ׃"
    },
    "14": {
      "verse_number": 14,
      "sort_number": 14,
      "text": "[OSE 10:14]",
      "word_count": 5,
      "hebrew": "וְקָ֣אם שָׁאוֹן֮ בְּעַמֶּךָ֒ וְכָל מִבְצָרֶ֣יךָ יוּשַּׁ֔ד כְּשֹׁ֧ד שַֽׁלְמַ֛ן בֵּ֥ית אַֽרְבֵ֖אל בְּי֣וֹם מִלְחָמָ֑ה אֵ֥ם עַל בָּנִ֖ים רֻטָּֽשָׁה׃"
    },
    "15": {
      "verse_number": 15,
      "sort_number": 15,
      "text": "[OSE 10:15]",
      "word_count": 5,
      "hebrew": "כָּ֗כָה עָשָׂ֤ה לָכֶם֙ בֵּֽית אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃"
    }
  }
}