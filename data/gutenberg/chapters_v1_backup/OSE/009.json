{
  "chapter_id": "OSE_009",
  "chapter_key": "9",
  "chapter_number": 9,
  "sort_number": 9,
  "name": "9",
  "book_key": "OSE",
  "testament": "Vetus_Testamentum",
  "section": "Libri_Prophetici",
  "verse_count": 17,
  "verses": {
    "1": {
      "verse_number": 1,
      "sort_number": 1,
      "text": "[OSE 9:1]",
      "word_count": 5,
      "hebrew": "אַל תִּשְׂמַ֨ח יִשְׂרָאֵ֤ל אֶל גִּיל֙ כָּֽעַמִּ֔ים כִּ֥י זָנִ֖יתָ מֵעַ֣ל אֱלֹהֶ֑יךָ אָהַ֣בְתָּ אֶתְנָ֔ן עַ֖ל כָּל גָּרְנ֥וֹת דָּגָֽן׃"
    },
    "2": {
      "verse_number": 2,
      "sort_number": 2,
      "text": "[OSE 9:2]",
      "word_count": 5,
      "hebrew": "גֹּ֥רֶן וָיֶ֖קֶב לֹ֣א יִרְעֵ֑ם וְתִיר֖וֹשׁ יְכַ֥חֶשׁ בָּֽהּ׃"
    },
    "3": {
      "verse_number": 3,
      "sort_number": 3,
      "text": "[OSE 9:3]",
      "word_count": 5,
      "hebrew": "לֹ֥א יֵשְׁב֖וּ בְּאֶ֣רֶץ יְהוָ֑ה וְשָׁ֤ב אֶפְרַ֨יִם֙ מִצְרַ֔יִם וּבְאַשּׁ֖וּר טָמֵ֥א יֹאכֵֽלוּ׃"
    },
    "4": {
      "verse_number": 4,
      "sort_number": 4,
      "text": "[OSE 9:4]",
      "word_count": 5,
      "hebrew": "לֹא יִסְּכ֨וּ לַיהוָ֥ה יַיִן֮ וְלֹ֣א יֶֽעֶרְבוּ לוֹ֒ זִבְחֵיהֶ֗ם כְּלֶ֤חֶם אוֹנִים֙ לָהֶ֔ם כָּל אֹכְלָ֖יו יִטַמָּ֑אוּ כִּֽי לַחְמָ֣ם לְנַפְשָׁ֔ם לֹ֥א יָב֖וֹא בֵּ֥ית יְהוָֽה׃"
    },
    "5": {
      "verse_number": 5,
      "sort_number": 5,
      "text": "[OSE 9:5]",
      "word_count": 5,
      "hebrew": "מַֽה תַּעֲשׂ֖וּ לְי֣וֹם מוֹעֵ֑ד וּלְי֖וֹם חַג יְהוָֽה׃"
    },
    "6": {
      "verse_number": 6,
      "sort_number": 6,
      "text": "[OSE 9:6]",
      "word_count": 5,
      "hebrew": "כִּֽי הִנֵּ֤ה הָֽלְכוּ֙ מִשֹּׁ֔ד מִצְרַ֥יִם תְּקַבְּצֵ֖ם מֹ֣ף תְּקַבְּרֵ֑ם מַחְמַ֣ד לְכַסְפָּ֗ם קִמּוֹשׂ֙ יִֽירָשֵׁ֔ם ח֖וֹחַ בְּאָהֳלֵיהֶֽם׃"
    },
    "7": {
      "verse_number": 7,
      "sort_number": 7,
      "text": "[OSE 9:7]",
      "word_count": 5,
      "hebrew": "בָּ֣אוּ יְמֵ֣י הַפְּקֻדָּ֗ה בָּ֚אוּ יְמֵ֣י הַשִׁלֻּ֔ם יֵדְע֖וּ יִשְׂרָאֵ֑ל אֱוִ֣יל הַנָּבִ֗יא מְשֻׁגָּע֙ אִ֣ישׁ הָר֔וּחַ עַ֚ל רֹ֣ב עֲוֺנְךָ֔ וְרַבָּ֖ה מַשְׂטֵמָֽה׃"
    },
    "8": {
      "verse_number": 8,
      "sort_number": 8,
      "text": "[OSE 9:8]",
      "word_count": 5,
      "hebrew": "צֹפֶ֥ה אֶפְרַ֖יִם עִם אֱלֹהָ֑י נָבִ֞יא פַּ֤ח יָקוֹשׁ֙ עַל כָּל דְּרָכָ֔יו מַשְׂטֵמָ֖ה בְּבֵ֥ית אֱלֹהָֽיו׃"
    },
    "9": {
      "verse_number": 9,
      "sort_number": 9,
      "text": "[OSE 9:9]",
      "word_count": 5,
      "hebrew": "הֶעְמִֽיקוּ שִׁחֵ֖תוּ כִּימֵ֣י הַגִּבְעָ֑ה יִזְכּ֣וֹר עֲוֺנָ֔ם יִפְק֖וֹד חַטֹּאותָֽם׃"
    },
    "10": {
      "verse_number": 10,
      "sort_number": 10,
      "text": "[OSE 9:10]",
      "word_count": 5,
      "hebrew": "כַּעֲנָבִ֣ים בַּמִּדְבָּ֗ר מָצָ֨אתִי֙ יִשְׂרָאֵ֔ל כְּבִכּוּרָ֤ה בִתְאֵנָה֙ בְּרֵ֣אשִׁיתָ֔הּ רָאִ֖יתִי אֲבֽוֹתֵיכֶ֑ם הֵ֜מָּה בָּ֣אוּ בַֽעַל פְּע֗וֹר וַיִּנָּֽזְרוּ֙ לַבֹּ֔שֶׁת וַיִּהְי֥וּ שִׁקּוּצִ֖ים כְּאָהֳבָֽם׃"
    },
    "11": {
      "verse_number": 11,
      "sort_number": 11,
      "text": "[OSE 9:11]",
      "word_count": 5,
      "hebrew": "אֶפְרַ֕יִם כָּע֖וֹף יִתְעוֹפֵ֣ף כְּבוֹדָ֑ם מִלֵּדָ֥ה וּמִבֶּ֖טֶן וּמֵהֵרָיֽוֹן׃"
    },
    "12": {
      "verse_number": 12,
      "sort_number": 12,
      "text": "[OSE 9:12]",
      "word_count": 5,
      "hebrew": "כִּ֤י אִם יְגַדְּלוּ֙ אֶת בְּנֵיהֶ֔ם וְשִׁכַּלְתִּ֖ים מֵֽאָדָ֑ם כִּֽי גַם א֥וֹי לָהֶ֖ם בְּשׂוּרִ֥י מֵהֶֽם׃"
    },
    "13": {
      "verse_number": 13,
      "sort_number": 13,
      "text": "[OSE 9:13]",
      "word_count": 5,
      "hebrew": "אֶפְרַ֛יִם כַּאֲשֶׁר רָאִ֥יתִי לְצ֖וֹר שְׁתוּלָ֣ה בְנָוֶ֑ה וְאֶפְרַ֕יִם לְהוֹצִ֥יא אֶל הֹרֵ֖ג בָּנָֽיו׃"
    },
    "14": {
      "verse_number": 14,
      "sort_number": 14,
      "text": "[OSE 9:14]",
      "word_count": 5,
      "hebrew": "תֵּן לָהֶ֥ם יְהוָ֖ה מַה תִּתֵּ֑ן תֵּן לָהֶם֙ רֶ֣חֶם מַשְׁכִּ֔יל וְשָׁדַ֖יִם צֹמְקִֽים׃"
    },
    "15": {
      "verse_number": 15,
      "sort_number": 15,
      "text": "[OSE 9:15]",
      "word_count": 5,
      "hebrew": "כָּל רָעָתָ֤ם בַּגִּלְגָּל֙ כִּֽי שָׁ֣ם שְׂנֵאתִ֔ים עַ֚ל רֹ֣עַ מַֽעַלְלֵיהֶ֔ם מִבֵּיתִ֖י אֲגָרְשֵׁ֑ם לֹ֤א אוֹסֵף֙ אַהֲבָתָ֔ם כָּל שָׂרֵיהֶ֖ם סֹרְרִֽים׃"
    },
    "16": {
      "verse_number": 16,
      "sort_number": 16,
      "text": "[OSE 9:16]",
      "word_count": 5,
      "hebrew": "הֻכָּ֣ה אֶפְרַ֔יִם שָׁרְשָׁ֥ם יָבֵ֖שׁ פְּרִ֣י בלי בַֽל יַעֲשׂ֑וּן גַּ֚ם כִּ֣י יֵֽלֵד֔וּן וְהֵמַתִּ֖י מַחֲמַדֵּ֥י בִטְנָֽם׃"
    },
    "17": {
      "verse_number": 17,
      "sort_number": 17,
      "text": "[OSE 9:17]",
      "word_count": 5,
      "hebrew": "יִמְאָסֵ֣ם אֱלֹהַ֔י כִּ֛י לֹ֥א שָׁמְע֖וּ ל֑וֹ וְיִהְי֥וּ נֹדְדִ֖ים בַּגּוֹיִֽם׃"
    }
  }
}