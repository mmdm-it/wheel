{
  "chapter_id": "EZE_012",
  "chapter_key": "12",
  "chapter_number": 12,
  "sort_number": 12,
  "name": "12",
  "book_key": "EZE",
  "testament": "Vetus_Testamentum",
  "section": "Libri_Prophetici",
  "verse_count": 28,
  "verses": {
    "1": {
      "verse_number": 1,
      "sort_number": 1,
      "text": "[EZE 12:1]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "2": {
      "verse_number": 2,
      "sort_number": 2,
      "text": "[EZE 12:2]",
      "word_count": 5,
      "hebrew": "בֶּן אָדָ֕ם בְּת֥וֹךְ בֵּית הַמֶּ֖רִי אַתָּ֣ה יֹשֵׁ֑ב אֲשֶׁ֣ר עֵינַיִם֩ לָהֶ֨ם לִרְא֜וֹת וְלֹ֣א רָא֗וּ אָזְנַ֨יִם לָהֶ֤ם לִשְׁמֹ֨עַ֙ וְלֹ֣א שָׁמֵ֔עוּ כִּ֛י בֵּ֥ית מְרִ֖י הֵֽם׃"
    },
    "3": {
      "verse_number": 3,
      "sort_number": 3,
      "text": "[EZE 12:3]",
      "word_count": 5,
      "hebrew": "וְאַתָּ֣ה בֶן אָדָ֗ם עֲשֵׂ֤ה לְךָ֙ כְּלֵ֣י גוֹלָ֔ה וּגְלֵ֥ה יוֹמָ֖ם לְעֵֽינֵיהֶ֑ם וְגָלִ֨יתָ מִמְּקוֹמְךָ֜ אֶל מָק֤וֹם אַחֵר֙ לְעֵ֣ינֵיהֶ֔ם אוּלַ֣י יִרְא֔וּ כִּ֛י בֵּ֥ית מְרִ֖י הֵֽמָּה׃"
    },
    "4": {
      "verse_number": 4,
      "sort_number": 4,
      "text": "[EZE 12:4]",
      "word_count": 5,
      "hebrew": "וְהוֹצֵאתָ֨ כֵלֶ֜יךָ כִּכְלֵ֥י גוֹלָ֛ה יוֹמָ֖ם לְעֵֽינֵיהֶ֑ם וְאַתָּ֗ה תֵּצֵ֤א בָעֶ֨רֶב֙ לְעֵ֣ינֵיהֶ֔ם כְּמוֹצָאֵ֖י גּוֹלָֽה׃"
    },
    "5": {
      "verse_number": 5,
      "sort_number": 5,
      "text": "[EZE 12:5]",
      "word_count": 5,
      "hebrew": "לְעֵינֵיהֶ֖ם חֲתָר לְךָ֣ בַקִּ֑יר וְהוֹצֵאתָ֖ בּֽוֹ׃"
    },
    "6": {
      "verse_number": 6,
      "sort_number": 6,
      "text": "[EZE 12:6]",
      "word_count": 5,
      "hebrew": "לְעֵ֨ינֵיהֶ֜ם עַל כָּתֵ֤ף תִּשָּׂא֙ בָּעֲלָטָ֣ה תוֹצִ֔יא פָּנֶ֣יךָ תְכַסֶּ֔ה וְלֹ֥א תִרְאֶ֖ה אֶת הָאָ֑רֶץ כִּֽי מוֹפֵ֥ת נְתַתִּ֖יךָ לְבֵ֥ית יִשְׂרָאֵֽל׃"
    },
    "7": {
      "verse_number": 7,
      "sort_number": 7,
      "text": "[EZE 12:7]",
      "word_count": 5,
      "hebrew": "וָאַ֣עַשׂ כֵּן֮ כַּאֲשֶׁ֣ר צֻוֵּיתִי֒ כֵּ֠לַי הוֹצֵ֜אתִי כִּכְלֵ֤י גוֹלָה֙ יוֹמָ֔ם וּבָעֶ֛רֶב חָתַֽרְתִּי לִ֥י בַקִּ֖יר בְּיָ֑ד בָּעֲלָטָ֥ה הוֹצֵ֛אתִי עַל כָּתֵ֥ף נָשָׂ֖אתִי לְעֵינֵיהֶֽם׃"
    },
    "8": {
      "verse_number": 8,
      "sort_number": 8,
      "text": "[EZE 12:8]",
      "word_count": 5,
      "hebrew": "וַיְהִ֧י דְבַר יְהוָ֛ה אֵלַ֖י בַּבֹּ֥קֶר לֵאמֹֽר׃"
    },
    "9": {
      "verse_number": 9,
      "sort_number": 9,
      "text": "[EZE 12:9]",
      "word_count": 5,
      "hebrew": "בֶּן אָדָ֕ם הֲלֹ֨א אָמְר֥וּ אֵלֶ֛יךָ בֵּ֥ית יִשְׂרָאֵ֖ל בֵּ֣ית הַמֶּ֑רִי מָ֖ה אַתָּ֥ה עֹשֶֽׂה׃"
    },
    "10": {
      "verse_number": 10,
      "sort_number": 10,
      "text": "[EZE 12:10]",
      "word_count": 5,
      "hebrew": "אֱמֹ֣ר אֲלֵיהֶ֔ם כֹּ֥ה אָמַ֖ר אֲדֹנָ֣י יְהֹוִ֑ה הַנָּשִׂ֞יא הַמַּשָּׂ֤א הַזֶּה֙ בִּיר֣וּשָׁלִַ֔ם וְכָל בֵּ֥ית יִשְׂרָאֵ֖ל אֲשֶׁר הֵ֥מָּה בְתוֹכָֽם׃"
    },
    "11": {
      "verse_number": 11,
      "sort_number": 11,
      "text": "[EZE 12:11]",
      "word_count": 5,
      "hebrew": "אֱמֹ֖ר אֲנִ֣י מֽוֹפֶתְכֶ֑ם כַּאֲשֶׁ֣ר עָשִׂ֗יתִי כֵּ֚ן יֵעָשֶׂ֣ה לָהֶ֔ם בַּגּוֹלָ֥ה בַשְּׁבִ֖י יֵלֵֽכוּ׃"
    },
    "12": {
      "verse_number": 12,
      "sort_number": 12,
      "text": "[EZE 12:12]",
      "word_count": 5,
      "hebrew": "וְהַנָּשִׂ֨יא אֲשֶׁר בְּתוֹכָ֜ם אֶל כָּתֵ֤ף יִשָּׂא֙ בָּעֲלָטָ֣ה וְיֵצֵ֔א בַּקִּ֥יר יַחְתְּר֖וּ לְה֣וֹצִיא ב֑וֹ פָּנָ֣יו יְכַסֶּ֔ה יַ֗עַן אֲשֶׁ֨ר לֹא יִרְאֶ֥ה לַעַ֛יִן ה֖וּא אֶת הָאָֽרֶץ׃"
    },
    "13": {
      "verse_number": 13,
      "sort_number": 13,
      "text": "[EZE 12:13]",
      "word_count": 5,
      "hebrew": "וּפָרַשְׂתִּ֤י אֶת רִשְׁתִּי֙ עָלָ֔יו וְנִתְפַּ֖שׂ בִּמְצֽוּדָתִ֑י וְהֵבֵאתִ֨י אֹת֤וֹ בָבֶ֨לָה֙ אֶ֣רֶץ כַּשְׂדִּ֔ים וְאוֹתָ֥הּ לֹֽא יִרְאֶ֖ה וְשָׁ֥ם יָמֽוּת׃"
    },
    "14": {
      "verse_number": 14,
      "sort_number": 14,
      "text": "[EZE 12:14]",
      "word_count": 5,
      "hebrew": "וְכֹל֩ אֲשֶׁ֨ר סְבִיבֹתָ֥יו עזרה עֶזְר֛וֹ וְכָל אֲגַפָּ֖יו אֱזָרֶ֣ה לְכָל ר֑וּחַ וְחֶ֖רֶב אָרִ֥יק אַחֲרֵיהֶֽם׃"
    },
    "15": {
      "verse_number": 15,
      "sort_number": 15,
      "text": "[EZE 12:15]",
      "word_count": 5,
      "hebrew": "וְיָדְע֖וּ כִּֽי אֲנִ֣י יְהוָ֑ה בַּהֲפִיצִ֤י אוֹתָם֙ בַּגּוֹיִ֔ם וְזֵרִיתִ֥י אוֹתָ֖ם בָּאֲרָצֽוֹת׃"
    },
    "16": {
      "verse_number": 16,
      "sort_number": 16,
      "text": "[EZE 12:16]",
      "word_count": 5,
      "hebrew": "וְהוֹתַרְתִּ֤י מֵהֶם֙ אַנְשֵׁ֣י מִסְפָּ֔ר מֵחֶ֖רֶב מֵרָעָ֣ב וּמִדָּ֑בֶר לְמַ֨עַן יְסַפְּר֜וּ אֶת כָּל תּוֹעֲבֽוֹתֵיהֶ֗ם בַּגּוֹיִם֙ אֲשֶׁר בָּ֣אוּ שָׁ֔ם וְיָדְע֖וּ כִּֽי אֲנִ֥י יְהוָֽה׃"
    },
    "17": {
      "verse_number": 17,
      "sort_number": 17,
      "text": "[EZE 12:17]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "18": {
      "verse_number": 18,
      "sort_number": 18,
      "text": "[EZE 12:18]",
      "word_count": 5,
      "hebrew": "בֶּן אָדָ֕ם לַחְמְךָ֖ בְּרַ֣עַשׁ תֹּאכֵ֑ל וּמֵימֶ֕יךָ בְּרָגְזָ֥ה וּבִדְאָגָ֖ה תִּשְׁתֶּֽה׃"
    },
    "19": {
      "verse_number": 19,
      "sort_number": 19,
      "text": "[EZE 12:19]",
      "word_count": 5,
      "hebrew": "וְאָמַרְתָּ֣ אֶל עַ֣ם הָאָ֡רֶץ כֹּֽה אָמַר֩ אֲדֹנָ֨י יְהוִ֜ה לְיוֹשְׁבֵ֤י יְרוּשָׁלִַ֨ם֙ אֶל אַדְמַ֣ת יִשְׂרָאֵ֔ל לַחְמָם֙ בִּדְאָגָ֣ה יֹאכֵ֔לוּ וּמֵֽימֵיהֶ֖ם בְּשִׁמָּמ֣וֹן יִשְׁתּ֑וּ לְמַ֜עַן תֵּשַׁ֤ם אַרְצָהּ֙ מִמְּלֹאָ֔הּ מֵחֲמַ֖ס כָּֽל הַיֹּשְׁבִ֥ים בָּֽהּ׃"
    },
    "20": {
      "verse_number": 20,
      "sort_number": 20,
      "text": "[EZE 12:20]",
      "word_count": 5,
      "hebrew": "וְהֶעָרִ֤ים הַנּֽוֹשָׁבוֹת֙ תֶּחֱרַ֔בְנָה וְהָאָ֖רֶץ שְׁמָמָ֣ה תִֽהְיֶ֑ה וִֽידַעְתֶּ֖ם כִּֽי אֲנִ֥י יְהוָֽה׃"
    },
    "21": {
      "verse_number": 21,
      "sort_number": 21,
      "text": "[EZE 12:21]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "22": {
      "verse_number": 22,
      "sort_number": 22,
      "text": "[EZE 12:22]",
      "word_count": 5,
      "hebrew": "בֶּן אָדָ֗ם מָֽה הַמָּשָׁ֤ל הַזֶּה֙ לָכֶ֔ם עַל אַדְמַ֥ת יִשְׂרָאֵ֖ל לֵאמֹ֑ר יַֽאַרְכוּ֙ הַיָּמִ֔ים וְאָבַ֖ד כָּל חָזֽוֹן׃"
    },
    "23": {
      "verse_number": 23,
      "sort_number": 23,
      "text": "[EZE 12:23]",
      "word_count": 5,
      "hebrew": "לָכֵ֞ן אֱמֹ֣ר אֲלֵיהֶ֗ם כֹּֽה אָמַר֮ אֲדֹנָ֣י יְהוִה֒ הִשְׁבַּ֨תִּי֙ אֶת הַמָּשָׁ֣ל הַזֶּ֔ה וְלֹֽא יִמְשְׁל֥וּ אֹת֛וֹ ע֖וֹד בְּיִשְׂרָאֵ֑ל כִּ֚י אִם דַּבֵּ֣ר אֲלֵיהֶ֔ם קָֽרְבוּ֙ הַיָּמִ֔ים וּדְבַ֖ר כָּל חָזֽוֹן׃"
    },
    "24": {
      "verse_number": 24,
      "sort_number": 24,
      "text": "[EZE 12:24]",
      "word_count": 5,
      "hebrew": "כִּ֠י לֹ֣א יִֽהְיֶ֥ה ע֛וֹד כָּל חֲז֥וֹן שָׁ֖וְא וּמִקְסַ֣ם חָלָ֑ק בְּת֖וֹךְ בֵּ֥ית יִשְׂרָאֵֽל׃"
    },
    "25": {
      "verse_number": 25,
      "sort_number": 25,
      "text": "[EZE 12:25]",
      "word_count": 5,
      "hebrew": "כִּ֣י אֲנִ֣י יְהוָ֗ה אֲדַבֵּר֙ אֵת֩ אֲשֶׁ֨ר אֲדַבֵּ֤ר דָּבָר֙ וְיֵ֣עָשֶׂ֔ה לֹ֥א תִמָּשֵׁ֖ךְ ע֑וֹד כִּ֣י בִֽימֵיכֶ֞ם בֵּ֣ית הַמֶּ֗רִי אֲדַבֵּ֤ר דָּבָר֙ וַעֲשִׂיתִ֔יו נְאֻ֖ם אֲדֹנָ֥י יְהוִֽה׃"
    },
    "26": {
      "verse_number": 26,
      "sort_number": 26,
      "text": "[EZE 12:26]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "27": {
      "verse_number": 27,
      "sort_number": 27,
      "text": "[EZE 12:27]",
      "word_count": 5,
      "hebrew": "בֶּן אָדָ֗ם הִנֵּ֤ה בֵֽית יִשְׂרָאֵל֙ אֹֽמְרִ֔ים הֶחָז֛וֹן אֲשֶׁר ה֥וּא חֹזֶ֖ה לְיָמִ֣ים רַבִּ֑ים וּלְעִתִּ֥ים רְחוֹק֖וֹת ה֥וּא נִבָּֽא׃"
    },
    "28": {
      "verse_number": 28,
      "sort_number": 28,
      "text": "[EZE 12:28]",
      "word_count": 5,
      "hebrew": "לָכֵ֞ן אֱמֹ֣ר אֲלֵיהֶ֗ם כֹּ֤ה אָמַר֙ אֲדֹנָ֣י יְהוִ֔ה לֹא תִמָּשֵׁ֥ךְ ע֖וֹד כָּל דְּבָרָ֑י אֲשֶׁ֨ר אֲדַבֵּ֤ר דָּבָר֙ וְיֵ֣עָשֶׂ֔ה נְאֻ֖ם אֲדֹנָ֥י יְהוִֽה׃"
    }
  }
}