{
  "chapter_id": "DAN_008",
  "chapter_key": "8",
  "chapter_number": 8,
  "sort_number": 8,
  "name": "8",
  "book_key": "DAN",
  "testament": "Vetus_Testamentum",
  "section": "Libri_Prophetici",
  "verse_count": 27,
  "verses": {
    "1": {
      "verse_number": 1,
      "sort_number": 1,
      "text": "[DAN 8:1]",
      "word_count": 5,
      "hebrew": "בִּשְׁנַ֣ת שָׁל֔וֹשׁ לְמַלְכ֖וּת בֵּלְאשַׁצַּ֣ר הַמֶּ֑לֶךְ חָז֞וֹן נִרְאָ֤ה אֵלַי֙ אֲנִ֣י דָנִיֵּ֔אל אַחֲרֵ֛י הַנִּרְאָ֥ה אֵלַ֖י בַּתְּחִלָּֽה׃"
    },
    "2": {
      "verse_number": 2,
      "sort_number": 2,
      "text": "[DAN 8:2]",
      "word_count": 5,
      "hebrew": "וָֽאֶרְאֶה֮ בֶּחָזוֹן֒ וַיְהִי֙ בִּרְאֹתִ֔י וַאֲנִי֙ בְּשׁוּשַׁ֣ן הַבִּירָ֔ה אֲשֶׁ֖ר בְּעֵילָ֣ם הַמְּדִינָ֑ה וָאֶרְאֶה֙ בֶּֽחָז֔וֹן וַאֲנִ֥י הָיִ֖יתִי עַל אוּבַ֥ל אוּלָֽי׃"
    },
    "3": {
      "verse_number": 3,
      "sort_number": 3,
      "text": "[DAN 8:3]",
      "word_count": 5,
      "hebrew": "וָאֶשָּׂ֤א עֵינַי֙ וָאֶרְאֶ֔ה וְהִנֵּ֣ה אַ֣יִל אֶחָ֗ד עֹמֵ֛ד לִפְנֵ֥י הָאֻבָ֖ל וְל֣וֹ קְרָנָ֑יִם וְהַקְּרָנַ֣יִם גְּבֹה֗וֹת וְהָאַחַת֙ גְּבֹהָ֣ה מִן הַשֵּׁנִ֔ית וְהַ֨גְּבֹהָ֔ה עֹלָ֖ה בָּאַחֲרֹנָֽה׃"
    },
    "4": {
      "verse_number": 4,
      "sort_number": 4,
      "text": "[DAN 8:4]",
      "word_count": 5,
      "hebrew": "רָאִ֣יתִי אֶת הָאַ֡יִל מְנַגֵּחַ֩ יָ֨מָּה וְצָפ֜וֹנָה וָנֶ֗גְבָּה וְכָל חַיּוֹת֙ לֹֽא יַֽעַמְד֣וּ לְפָנָ֔יו וְאֵ֥ין מַצִּ֖יל מִיָּד֑וֹ וְעָשָׂ֥ה כִרְצֹנ֖וֹ וְהִגְדִּֽיל׃"
    },
    "5": {
      "verse_number": 5,
      "sort_number": 5,
      "text": "[DAN 8:5]",
      "word_count": 5,
      "hebrew": "וַאֲנִ֣י הָיִ֣יתִי מֵבִ֗ין וְהִנֵּ֤ה צְפִיר הָֽעִזִּים֙ בָּ֤א מִן הַֽמַּעֲרָב֙ עַל פְּנֵ֣י כָל הָאָ֔רֶץ וְאֵ֥ין נוֹגֵ֖עַ בָּאָ֑רֶץ וְהַ֨צָּפִ֔יר קֶ֥רֶן חָז֖וּת בֵּ֥ין עֵינָֽיו׃"
    },
    "6": {
      "verse_number": 6,
      "sort_number": 6,
      "text": "[DAN 8:6]",
      "word_count": 5,
      "hebrew": "וַיָּבֹ֗א עַד הָאַ֨יִל֙ בַּ֣עַל הַקְּרָנַ֔יִם אֲשֶׁ֣ר רָאִ֔יתִי עֹמֵ֖ד לִפְנֵ֣י הָאֻבָ֑ל וַיָּ֥רָץ אֵלָ֖יו בַּחֲמַ֥ת כֹּחֽוֹ׃"
    },
    "7": {
      "verse_number": 7,
      "sort_number": 7,
      "text": "[DAN 8:7]",
      "word_count": 5,
      "hebrew": "וּרְאִיתִ֞יו מַגִּ֣יעַ אֵ֣צֶל הָאַ֗יִל וַיִּתְמַרְמַ֤ר אֵלָיו֙ וַיַּ֣ךְ אֶת הָאַ֔יִל וַיְשַׁבֵּר֙ אֶת שְׁתֵּ֣י קְרָנָ֔יו וְלֹא הָ֥יָה כֹ֛חַ בָּאַ֖יִל לַעֲמֹ֣ד לְפָנָ֑יו וַיַּשְׁלִיכֵ֤הוּ אַ֨רְצָה֙ וַֽיִּרְמְסֵ֔הוּ וְלֹא הָיָ֥ה מַצִּ֛יל לָאַ֖יִל מִיָּדֽוֹ׃"
    },
    "8": {
      "verse_number": 8,
      "sort_number": 8,
      "text": "[DAN 8:8]",
      "word_count": 5,
      "hebrew": "וּצְפִ֥יר הָעִזִּ֖ים הִגְדִּ֣יל עַד מְאֹ֑ד וּכְעָצְמ֗וֹ נִשְׁבְּרָה֙ הַקֶּ֣רֶן הַגְּדוֹלָ֔ה וַֽתַּעֲלֶ֜נָה חָז֤וּת אַרְבַּע֙ תַּחְתֶּ֔יהָ לְאַרְבַּ֖ע רוּח֥וֹת הַשָּׁמָֽיִם׃"
    },
    "9": {
      "verse_number": 9,
      "sort_number": 9,
      "text": "[DAN 8:9]",
      "word_count": 5,
      "hebrew": "וּמִן הָאַחַ֣ת מֵהֶ֔ם יָצָ֥א קֶֽרֶן אַחַ֖ת מִצְּעִירָ֑ה וַתִּגְדַּל יֶ֛תֶר אֶל הַנֶּ֥גֶב וְאֶל הַמִּזְרָ֖ח וְאֶל הַצֶּֽבִי׃"
    },
    "10": {
      "verse_number": 10,
      "sort_number": 10,
      "text": "[DAN 8:10]",
      "word_count": 5,
      "hebrew": "וַתִּגְדַּ֖ל עַד צְבָ֣א הַשָּׁמָ֑יִם וַתַּפֵּ֥ל אַ֛רְצָה מִן הַצָּבָ֥א וּמִן הַכּוֹכָבִ֖ים וַֽתִּרְמְסֵֽם׃"
    },
    "11": {
      "verse_number": 11,
      "sort_number": 11,
      "text": "[DAN 8:11]",
      "word_count": 5,
      "hebrew": "וְעַ֥ד שַֽׂר הַצָּבָ֖א הִגְדִּ֑יל וּמִמֶּ֨נּוּ֙ הרים הוּרַ֣ם הַתָּמִ֔יד וְהֻשְׁלַ֖ךְ מְכ֥וֹן מִקְדָּשֽׁוֹ׃"
    },
    "12": {
      "verse_number": 12,
      "sort_number": 12,
      "text": "[DAN 8:12]",
      "word_count": 5,
      "hebrew": "וְצָבָ֛א תִּנָּתֵ֥ן עַל הַתָּמִ֖יד בְּפָ֑שַׁע וְתַשְׁלֵ֤ךְ אֱמֶת֙ אַ֔רְצָה וְעָשְׂתָ֖ה וְהִצְלִֽיחָה׃"
    },
    "13": {
      "verse_number": 13,
      "sort_number": 13,
      "text": "[DAN 8:13]",
      "word_count": 5,
      "hebrew": "וָאֶשְׁמְעָ֥ה אֶֽחָד קָד֖וֹשׁ מְדַבֵּ֑ר וַיֹּאמֶר֩ אֶחָ֨ד קָד֜וֹשׁ לַפַּֽלְמוֹנִ֣י הַֽמְדַבֵּ֗ר עַד מָתַ֞י הֶחָז֤וֹן הַתָּמִיד֙ וְהַפֶּ֣שַׁע שֹׁמֵ֔ם תֵּ֛ת וְקֹ֥דֶשׁ וְצָבָ֖א מִרְמָֽס׃"
    },
    "14": {
      "verse_number": 14,
      "sort_number": 14,
      "text": "[DAN 8:14]",
      "word_count": 5,
      "hebrew": "וַיֹּ֣אמֶר אֵלַ֔י עַ֚ד עֶ֣רֶב בֹּ֔קֶר אַלְפַּ֖יִם וּשְׁלֹ֣שׁ מֵא֑וֹת וְנִצְדַּ֖ק קֹֽדֶשׁ׃"
    },
    "15": {
      "verse_number": 15,
      "sort_number": 15,
      "text": "[DAN 8:15]",
      "word_count": 5,
      "hebrew": "וַיְהִ֗י בִּרְאֹתִ֛י אֲנִ֥י דָנִיֵּ֖אל אֶת הֶחָז֑וֹן וָאֲבַקְשָׁ֣ה בִינָ֔ה וְהִנֵּ֛ה עֹמֵ֥ד לְנֶגְדִּ֖י כְּמַרְאֵה גָֽבֶר׃"
    },
    "16": {
      "verse_number": 16,
      "sort_number": 16,
      "text": "[DAN 8:16]",
      "word_count": 5,
      "hebrew": "וָאֶשְׁמַ֥ע קוֹל אָדָ֖ם בֵּ֣ין אוּלָ֑י וַיִּקְרָא֙ וַיֹּאמַ֔ר גַּבְרִיאֵ֕ל הָבֵ֥ן לְהַלָּ֖ז אֶת הַמַּרְאֶֽה׃"
    },
    "17": {
      "verse_number": 17,
      "sort_number": 17,
      "text": "[DAN 8:17]",
      "word_count": 5,
      "hebrew": "וַיָּבֹא֙ אֵ֣צֶל עָמְדִ֔י וּבְבֹא֣וֹ נִבְעַ֔תִּי וָאֶפְּלָ֖ה עַל פָּנָ֑י וַיֹּ֤אמֶר אֵלַי֙ הָבֵ֣ן בֶּן אָדָ֔ם כִּ֖י לְעֶת קֵ֥ץ הֶחָזֽוֹן׃"
    },
    "18": {
      "verse_number": 18,
      "sort_number": 18,
      "text": "[DAN 8:18]",
      "word_count": 5,
      "hebrew": "וּבְדַבְּר֣וֹ עִמִּ֔י נִרְדַּ֥מְתִּי עַל פָּנַ֖י אָ֑רְצָה וַיִּ֨גַּע בִּ֔י וַיַּֽעֲמִידֵ֖נִי עַל עָמְדִֽי׃"
    },
    "19": {
      "verse_number": 19,
      "sort_number": 19,
      "text": "[DAN 8:19]",
      "word_count": 5,
      "hebrew": "וַיֹּ֨אמֶר֙ הִנְנִ֣י מוֹדִֽיעֲךָ֔ אֵ֥ת אֲשֶׁר יִהְיֶ֖ה בְּאַחֲרִ֣ית הַזָּ֑עַם כִּ֖י לְמוֹעֵ֥ד קֵֽץ׃"
    },
    "20": {
      "verse_number": 20,
      "sort_number": 20,
      "text": "[DAN 8:20]",
      "word_count": 5,
      "hebrew": "הָאַ֥יִל אֲשֶׁר רָאִ֖יתָ בַּ֣עַל הַקְּרָנָ֑יִם מַלְכֵ֖י מָדַ֥י וּפָרָֽס׃"
    },
    "21": {
      "verse_number": 21,
      "sort_number": 21,
      "text": "[DAN 8:21]",
      "word_count": 5,
      "hebrew": "וְהַצָּפִ֥יר הַשָּׂעִ֖יר מֶ֣לֶךְ יָוָ֑ן וְהַקֶּ֤רֶן הַגְּדוֹלָה֙ אֲשֶׁ֣ר בֵּין עֵינָ֔יו ה֖וּא הַמֶּ֥לֶךְ הָרִאשֽׁוֹן׃"
    },
    "22": {
      "verse_number": 22,
      "sort_number": 22,
      "text": "[DAN 8:22]",
      "word_count": 5,
      "hebrew": "וְהַ֨נִּשְׁבֶּ֔רֶת וַתַּֽעֲמֹ֥דְנָה אַרְבַּ֖ע תַּחְתֶּ֑יהָ אַרְבַּ֧ע מַלְכֻי֛וֹת מִגּ֥וֹי יַעֲמֹ֖דְנָה וְלֹ֥א בְכֹחֽוֹ׃"
    },
    "23": {
      "verse_number": 23,
      "sort_number": 23,
      "text": "[DAN 8:23]",
      "word_count": 5,
      "hebrew": "וּֽבְאַחֲרִית֙ מַלְכוּתָ֔ם כְּהָתֵ֖ם הַפֹּשְׁעִ֑ים יַעֲמֹ֛ד מֶ֥לֶךְ עַז פָּנִ֖ים וּמֵבִ֥ין חִידֽוֹת׃"
    },
    "24": {
      "verse_number": 24,
      "sort_number": 24,
      "text": "[DAN 8:24]",
      "word_count": 5,
      "hebrew": "וְעָצַ֤ם כֹּחוֹ֙ וְלֹ֣א בְכֹח֔וֹ וְנִפְלָא֥וֹת יַשְׁחִ֖ית וְהִצְלִ֣יחַ וְעָשָׂ֑ה וְהִשְׁחִ֥ית עֲצוּמִ֖ים וְעַם קְדֹשִֽׁים׃"
    },
    "25": {
      "verse_number": 25,
      "sort_number": 25,
      "text": "[DAN 8:25]",
      "word_count": 5,
      "hebrew": "וְעַל שִׂכְל֗וֹ וְהִצְלִ֤יחַ מִרְמָה֙ בְּיָד֔וֹ וּבִלְבָב֣וֹ יַגְדִּ֔יל וּבְשַׁלְוָ֖ה יַשְׁחִ֣ית רַבִּ֑ים וְעַ֤ל שַׂר שָׂרִים֙ יַעֲמֹ֔ד וּבְאֶ֥פֶס יָ֖ד יִשָּׁבֵֽר׃"
    },
    "26": {
      "verse_number": 26,
      "sort_number": 26,
      "text": "[DAN 8:26]",
      "word_count": 5,
      "hebrew": "וּמַרְאֵ֨ה הָעֶ֧רֶב וְהַבֹּ֛קֶר אֲשֶׁ֥ר נֶאֱמַ֖ר אֱמֶ֣ת ה֑וּא וְאַתָּה֙ סְתֹ֣ם הֶֽחָז֔וֹן כִּ֖י לְיָמִ֥ים רַבִּֽים׃"
    },
    "27": {
      "verse_number": 27,
      "sort_number": 27,
      "text": "[DAN 8:27]",
      "word_count": 5,
      "hebrew": "וַאֲנִ֣י דָנִיֵּ֗אל נִהְיֵ֤יתִי וְנֶֽחֱלֵ֨יתִי֙ יָמִ֔ים וָאָק֕וּם וָאֶֽעֱשֶׂ֖ה אֶת מְלֶ֣אכֶת הַמֶּ֑לֶךְ וָאֶשְׁתּוֹמֵ֥ם עַל הַמַּרְאֶ֖ה וְאֵ֥ין מֵבִֽין׃"
    }
  }
}