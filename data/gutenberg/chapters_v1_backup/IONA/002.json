{
  "chapter_id": "IONA_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "IONA",
  "testament": "Vetus_Testamentum",
  "section": "Libri_Prophetici",
  "verse_count": 10,
  "verses": {
    "1": {
      "verse_number": 1,
      "sort_number": 1,
      "text": "[IONA 2:1]",
      "word_count": 5,
      "hebrew": "וַיְמַ֤ן יְהוָה֙ דָּ֣ג גָּד֔וֹל לִבְלֹ֖עַ אֶת יוֹנָ֑ה וַיְהִ֤י יוֹנָה֙ בִּמְעֵ֣י הַדָּ֔ג שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃"
    },
    "2": {
      "verse_number": 2,
      "sort_number": 2,
      "text": "[IONA 2:2]",
      "word_count": 5,
      "hebrew": "וַיִּתְפַּלֵּ֣ל יוֹנָ֔ה אֶל יְהוָ֖ה אֱלֹהָ֑יו מִמְּעֵ֖י הַדָּגָֽה׃"
    },
    "3": {
      "verse_number": 3,
      "sort_number": 3,
      "text": "[IONA 2:3]",
      "word_count": 5,
      "hebrew": "וַיֹּ֗אמֶר קָ֠רָאתִי מִצָּ֥רָה לִ֛י אֶל יְהוָ֖ה וַֽיַּעֲנֵ֑נִי מִבֶּ֧טֶן שְׁא֛וֹל שִׁוַּ֖עְתִּי שָׁמַ֥עְתָּ קוֹלִֽי׃"
    },
    "4": {
      "verse_number": 4,
      "sort_number": 4,
      "text": "[IONA 2:4]",
      "word_count": 5,
      "hebrew": "וַתַּשְׁלִיכֵ֤נִי מְצוּלָה֙ בִּלְבַ֣ב יַמִּ֔ים וְנָהָ֖ר יְסֹבְבֵ֑נִי כָּל מִשְׁבָּרֶ֥יךָ וְגַלֶּ֖יךָ עָלַ֥י עָבָֽרוּ׃"
    },
    "5": {
      "verse_number": 5,
      "sort_number": 5,
      "text": "[IONA 2:5]",
      "word_count": 5,
      "hebrew": "וַאֲנִ֣י אָמַ֔רְתִּי נִגְרַ֖שְׁתִּי מִנֶּ֣גֶד עֵינֶ֑יךָ אַ֚ךְ אוֹסִ֣יף לְהַבִּ֔יט אֶל הֵיכַ֖ל קָדְשֶֽׁךָ׃"
    },
    "6": {
      "verse_number": 6,
      "sort_number": 6,
      "text": "[IONA 2:6]",
      "word_count": 5,
      "hebrew": "אֲפָפ֤וּנִי מַ֨יִם֙ עַד נֶ֔פֶשׁ תְּה֖וֹם יְסֹבְבֵ֑נִי ס֖וּף חָב֥וּשׁ לְרֹאשִֽׁי׃"
    },
    "7": {
      "verse_number": 7,
      "sort_number": 7,
      "text": "[IONA 2:7]",
      "word_count": 5,
      "hebrew": "לְקִצְבֵ֤י הָרִים֙ יָרַ֔דְתִּי הָאָ֛רֶץ בְּרִחֶ֥יהָ בַעֲדִ֖י לְעוֹלָ֑ם וַתַּ֧עַל מִשַּׁ֛חַת חַיַּ֖י יְהוָ֥ה אֱלֹהָֽי׃"
    },
    "8": {
      "verse_number": 8,
      "sort_number": 8,
      "text": "[IONA 2:8]",
      "word_count": 5,
      "hebrew": "בְּהִתְעַטֵּ֤ף עָלַי֙ נַפְשִׁ֔י אֶת יְהוָ֖ה זָכָ֑רְתִּי וַתָּב֤וֹא אֵלֶ֨יךָ֙ תְּפִלָּתִ֔י אֶל הֵיכַ֖ל קָדְשֶֽׁךָ׃"
    },
    "9": {
      "verse_number": 9,
      "sort_number": 9,
      "text": "[IONA 2:9]",
      "word_count": 5,
      "hebrew": "מְשַׁמְּרִ֖ים הַבְלֵי שָׁ֑וְא חַסְדָּ֖ם יַעֲזֹֽבוּ׃"
    },
    "10": {
      "verse_number": 10,
      "sort_number": 10,
      "text": "[IONA 2:10]",
      "word_count": 5,
      "hebrew": "וַאֲנִ֗י בְּק֤וֹל תּוֹדָה֙ אֶזְבְּחָה לָּ֔ךְ אֲשֶׁ֥ר נָדַ֖רְתִּי אֲשַׁלֵּ֑מָה יְשׁוּעָ֖תָה לַיהוָֽה׃"
    }
  }
}