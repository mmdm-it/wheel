{
  "chapter_id": "EXO_015",
  "chapter_key": "15",
  "chapter_number": 15,
  "sort_number": 15,
  "name": "15",
  "book_key": "EXO",
  "testament": "Vetus_Testamentum",
  "section": "Pentateuchus",
  "verse_count": 27,
  "verses": {
    "1": {
      "verse_number": 1,
      "sort_number": 1,
      "text": "[EXO 15:1]",
      "word_count": 5,
      "hebrew": "אָ֣ז יָשִֽׁיר מֹשֶׁה֩ וּבְנֵ֨י יִשְׂרָאֵ֜ל אֶת הַשִּׁירָ֤ה הַזֹּאת֙ לַֽיהוָ֔ה וַיֹּאמְר֖וּ לֵאמֹ֑ר אָשִׁ֤ירָה לַֽיהוָה֙ כִּֽי גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃"
    },
    "2": {
      "verse_number": 2,
      "sort_number": 2,
      "text": "[EXO 15:2]",
      "word_count": 5,
      "hebrew": "עָזִּ֤י וְזִמְרָת֙ יָ֔הּ וַֽיְהִי לִ֖י לִֽישׁוּעָ֑ה זֶ֤ה אֵלִי֙ וְאַנְוֵ֔הוּ אֱלֹהֵ֥י אָבִ֖י וַאֲרֹמְמֶֽנְהוּ׃"
    },
    "3": {
      "verse_number": 3,
      "sort_number": 3,
      "text": "[EXO 15:3]",
      "word_count": 5,
      "hebrew": "יְהוָ֖ה אִ֣ישׁ מִלְחָמָ֑ה יְהוָ֖ה שְׁמֽוֹ׃"
    },
    "4": {
      "verse_number": 4,
      "sort_number": 4,
      "text": "[EXO 15:4]",
      "word_count": 5,
      "hebrew": "מַרְכְּבֹ֥ת פַּרְעֹ֛ה וְחֵיל֖וֹ יָרָ֣ה בַיָּ֑ם וּמִבְחַ֥ר שָֽׁלִשָׁ֖יו טֻבְּע֥וּ בְיַם סֽוּף׃"
    },
    "5": {
      "verse_number": 5,
      "sort_number": 5,
      "text": "[EXO 15:5]",
      "word_count": 5,
      "hebrew": "תְּהֹמֹ֖ת יְכַסְיֻ֑מוּ יָרְד֥וּ בִמְצוֹלֹ֖ת כְּמוֹ אָֽבֶן׃"
    },
    "6": {
      "verse_number": 6,
      "sort_number": 6,
      "text": "[EXO 15:6]",
      "word_count": 5,
      "hebrew": "יְמִֽינְךָ֣ יְהוָ֔ה נֶאְדָּרִ֖י בַּכֹּ֑חַ יְמִֽינְךָ֥ יְהוָ֖ה תִּרְעַ֥ץ אוֹיֵֽב׃"
    },
    "7": {
      "verse_number": 7,
      "sort_number": 7,
      "text": "[EXO 15:7]",
      "word_count": 5,
      "hebrew": "וּבְרֹ֥ב גְּאוֹנְךָ֖ תַּהֲרֹ֣ס קָמֶ֑יךָ תְּשַׁלַּח֙ חֲרֹ֣נְךָ֔ יֹאכְלֵ֖מוֹ כַּקַּֽשׁ׃"
    },
    "8": {
      "verse_number": 8,
      "sort_number": 8,
      "text": "[EXO 15:8]",
      "word_count": 5,
      "hebrew": "וּבְר֤וּחַ אַפֶּ֨יךָ֙ נֶ֣עֶרְמוּ מַ֔יִם נִצְּב֥וּ כְמוֹ נֵ֖ד נֹזְלִ֑ים קָֽפְא֥וּ תְהֹמֹ֖ת בְּלֶב יָֽם׃"
    },
    "9": {
      "verse_number": 9,
      "sort_number": 9,
      "text": "[EXO 15:9]",
      "word_count": 5,
      "hebrew": "אָמַ֥ר אוֹיֵ֛ב אֶרְדֹּ֥ף אַשִּׂ֖יג אֲחַלֵּ֣ק שָׁלָ֑ל תִּמְלָאֵ֣מוֹ נַפְשִׁ֔י אָרִ֣יק חַרְבִּ֔י תּוֹרִישֵׁ֖מוֹ יָדִֽי׃"
    },
    "10": {
      "verse_number": 10,
      "sort_number": 10,
      "text": "[EXO 15:10]",
      "word_count": 5,
      "hebrew": "נָשַׁ֥פְתָּ בְרוּחֲךָ֖ כִּסָּ֣מוֹ יָ֑ם צָֽלֲלוּ֙ כַּֽעוֹפֶ֔רֶת בְּמַ֖יִם אַדִּירִֽים׃"
    },
    "11": {
      "verse_number": 11,
      "sort_number": 11,
      "text": "[EXO 15:11]",
      "word_count": 5,
      "hebrew": "מִֽי כָמֹ֤כָה בָּֽאֵלִם֙ יְהוָ֔ה מִ֥י כָּמֹ֖כָה נֶאְדָּ֣ר בַּקֹּ֑דֶשׁ נוֹרָ֥א תְהִלֹּ֖ת עֹ֥שֵׂה פֶֽלֶא׃"
    },
    "12": {
      "verse_number": 12,
      "sort_number": 12,
      "text": "[EXO 15:12]",
      "word_count": 5,
      "hebrew": "נָטִ֨יתָ֙ יְמִ֣ינְךָ֔ תִּבְלָעֵ֖מוֹ אָֽרֶץ׃"
    },
    "13": {
      "verse_number": 13,
      "sort_number": 13,
      "text": "[EXO 15:13]",
      "word_count": 5,
      "hebrew": "נָחִ֥יתָ בְחַסְדְּךָ֖ עַם ז֣וּ גָּאָ֑לְתָּ נֵהַ֥לְתָּ בְעָזְּךָ֖ אֶל נְוֵ֥ה קָדְשֶֽׁךָ׃"
    },
    "14": {
      "verse_number": 14,
      "sort_number": 14,
      "text": "[EXO 15:14]",
      "word_count": 5,
      "hebrew": "שָֽׁמְע֥וּ עַמִּ֖ים יִרְגָּז֑וּן חִ֣יל אָחַ֔ז יֹשְׁבֵ֖י פְּלָֽשֶׁת׃"
    },
    "15": {
      "verse_number": 15,
      "sort_number": 15,
      "text": "[EXO 15:15]",
      "word_count": 5,
      "hebrew": "אָ֤ז נִבְהֲלוּ֙ אַלּוּפֵ֣י אֱד֔וֹם אֵילֵ֣י מוֹאָ֔ב יֹֽאחֲזֵ֖מוֹ רָ֑עַד נָמֹ֕גוּ כֹּ֖ל יֹשְׁבֵ֥י כְנָֽעַן׃"
    },
    "16": {
      "verse_number": 16,
      "sort_number": 16,
      "text": "[EXO 15:16]",
      "word_count": 5,
      "hebrew": "תִּפֹּ֨ל עֲלֵיהֶ֤ם אֵימָ֨תָה֙ וָפַ֔חַד בִּגְדֹ֥ל זְרוֹעֲךָ֖ יִדְּמ֣וּ כָּאָ֑בֶן עַד יַעֲבֹ֤ר עַמְּךָ֙ יְהוָ֔ה עַֽד יַעֲבֹ֖ר עַם ז֥וּ קָנִֽיתָ׃"
    },
    "17": {
      "verse_number": 17,
      "sort_number": 17,
      "text": "[EXO 15:17]",
      "word_count": 5,
      "hebrew": "תְּבִאֵ֗מוֹ וְתִטָּעֵ֨מוֹ֙ בְּהַ֣ר נַחֲלָֽתְךָ֔ מָכ֧וֹן לְשִׁבְתְּךָ֛ פָּעַ֖לְתָּ יְהוָ֑ה מִקְּדָ֕שׁ אֲדֹנָ֖י כּוֹנְנ֥וּ יָדֶֽיךָ׃"
    },
    "18": {
      "verse_number": 18,
      "sort_number": 18,
      "text": "[EXO 15:18]",
      "word_count": 5,
      "hebrew": "יְהוָ֥ה יִמְלֹ֖ךְ לְעֹלָ֥ם וָעֶֽד׃"
    },
    "19": {
      "verse_number": 19,
      "sort_number": 19,
      "text": "[EXO 15:19]",
      "word_count": 5,
      "hebrew": "כִּ֣י בָא֩ ס֨וּס פַּרְעֹ֜ה בְּרִכְבּ֤וֹ וּבְפָרָשָׁיו֙ בַּיָּ֔ם וַיָּ֧שֶׁב יְהוָ֛ה עֲלֵהֶ֖ם אֶת מֵ֣י הַיָּ֑ם וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֥וֹךְ הַיָּֽם׃"
    },
    "20": {
      "verse_number": 20,
      "sort_number": 20,
      "text": "[EXO 15:20]",
      "word_count": 5,
      "hebrew": "וַתִּקַּח֩ מִרְיָ֨ם הַנְּבִיאָ֜ה אֲח֧וֹת אַהֲרֹ֛ן אֶת הַתֹּ֖ף בְּיָדָ֑הּ וַתֵּצֶ֤אןָ כָֽל הַנָּשִׁים֙ אַחֲרֶ֔יהָ בְּתֻפִּ֖ים וּבִמְחֹלֹֽת׃"
    },
    "21": {
      "verse_number": 21,
      "sort_number": 21,
      "text": "[EXO 15:21]",
      "word_count": 5,
      "hebrew": "וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהוָה֙ כִּֽי גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃"
    },
    "22": {
      "verse_number": 22,
      "sort_number": 22,
      "text": "[EXO 15:22]",
      "word_count": 5,
      "hebrew": "וַיַּסַּ֨ע מֹשֶׁ֤ה אֶת יִשְׂרָאֵל֙ מִיַּם ס֔וּף וַיֵּצְא֖וּ אֶל מִדְבַּר שׁ֑וּר וַיֵּלְכ֧וּ שְׁלֹֽשֶׁת יָמִ֛ים בַּמִּדְבָּ֖ר וְלֹא מָ֥צְאוּ מָֽיִם׃"
    },
    "23": {
      "verse_number": 23,
      "sort_number": 23,
      "text": "[EXO 15:23]",
      "word_count": 5,
      "hebrew": "וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֨יִם֙ מִמָּרָ֔ה כִּ֥י מָרִ֖ים הֵ֑ם עַל כֵּ֥ן קָרָֽא שְׁמָ֖הּ מָרָֽה׃"
    },
    "24": {
      "verse_number": 24,
      "sort_number": 24,
      "text": "[EXO 15:24]",
      "word_count": 5,
      "hebrew": "וַיִּלֹּ֧נוּ הָעָ֛ם עַל מֹשֶׁ֥ה לֵּאמֹ֖ר מַה נִּשְׁתֶּֽה׃"
    },
    "25": {
      "verse_number": 25,
      "sort_number": 25,
      "text": "[EXO 15:25]",
      "word_count": 5,
      "hebrew": "וַיִּצְעַ֣ק אֶל יְהוָ֗ה וַיּוֹרֵ֤הוּ יְהוָה֙ עֵ֔ץ וַיַּשְׁלֵךְ֙ אֶל הַמַּ֔יִם וַֽיִּמְתְּק֖וּ הַמָּ֑יִם שָׁ֣ם שָׂ֥ם ל֛וֹ חֹ֥ק וּמִשְׁפָּ֖ט וְשָׁ֥ם נִסָּֽהוּ׃"
    },
    "26": {
      "verse_number": 26,
      "sort_number": 26,
      "text": "[EXO 15:26]",
      "word_count": 5,
      "hebrew": "וַיֹּאמֶר֩ אִם שָׁמ֨וֹעַ תִּשְׁמַ֜ע לְק֣וֹל יְהוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּעֲשֶׂ֔ה וְהַֽאֲזַנְתָּ֙ לְמִצְוֺתָ֔יו וְשָׁמַרְתָּ֖ כָּל חֻקָּ֑יו כָּֽל הַמַּֽחֲלָ֞ה אֲשֶׁר שַׂ֤מְתִּי בְמִצְרַ֨יִם֙ לֹא אָשִׂ֣ים עָלֶ֔יךָ כִּ֛י אֲנִ֥י יְהוָ֖ה רֹפְאֶֽךָ׃"
    },
    "27": {
      "verse_number": 27,
      "sort_number": 27,
      "text": "[EXO 15:27]",
      "word_count": 5,
      "hebrew": "וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּחֲנוּ שָׁ֖ם עַל הַמָּֽיִם׃"
    }
  }
}