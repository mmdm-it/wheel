{
  "chapter_id": "PSAL_089",
  "chapter_key": "89",
  "chapter_number": 89,
  "sort_number": 89,
  "name": "89",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 52,
  "verses": {
    "1": {
      "verse_number": 1,
      "sort_number": 1,
      "text": "[PSAL 89:1]",
      "word_count": 5,
      "hebrew": "מַ֝שְׂכִּ֗יל לְאֵיתָ֥ן הָֽאֶזְרָחִֽי׃"
    },
    "2": {
      "verse_number": 2,
      "sort_number": 2,
      "text": "[PSAL 89:2]",
      "word_count": 5,
      "hebrew": "חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר וָדֹ֓ר אוֹדִ֖יעַ אֱמוּנָתְךָ֣ בְּפִֽי׃"
    },
    "3": {
      "verse_number": 3,
      "sort_number": 3,
      "text": "[PSAL 89:3]",
      "word_count": 5,
      "hebrew": "כִּֽי אָמַ֗רְתִּי ע֭וֹלָם חֶ֣סֶד יִבָּנֶ֑ה שָׁמַ֓יִם תָּכִ֖ן אֱמוּנָתְךָ֣ בָהֶֽם׃"
    },
    "4": {
      "verse_number": 4,
      "sort_number": 4,
      "text": "[PSAL 89:4]",
      "word_count": 5,
      "hebrew": "כָּרַ֣תִּֽי בְ֭רִית לִבְחִירִ֑י נִ֝שְׁבַּ֗עְתִּי לְדָוִ֥ד עַבְדִּֽי׃"
    },
    "5": {
      "verse_number": 5,
      "sort_number": 5,
      "text": "[PSAL 89:5]",
      "word_count": 5,
      "hebrew": "עַד ע֭וֹלָם אָכִ֣ין זַרְעֶ֑ךָ וּבָנִ֨יתִי לְדֹר וָד֖וֹר כִּסְאֲךָ֣ סֶֽלָה׃"
    },
    "6": {
      "verse_number": 6,
      "sort_number": 6,
      "text": "[PSAL 89:6]",
      "word_count": 5,
      "hebrew": "וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה אַף אֱ֝מֽוּנָתְךָ֗ בִּקְהַ֥ל קְדֹשִֽׁים׃"
    },
    "7": {
      "verse_number": 7,
      "sort_number": 7,
      "text": "[PSAL 89:7]",
      "word_count": 5,
      "hebrew": "כִּ֤י מִ֣י בַ֭שַּׁחַק יַעֲרֹ֣ךְ לַיהוָ֑ה יִדְמֶ֥ה לַ֝יהוָ֗ה בִּבְנֵ֥י אֵלִים׃"
    },
    "8": {
      "verse_number": 8,
      "sort_number": 8,
      "text": "[PSAL 89:8]",
      "word_count": 5,
      "hebrew": "אֵ֣ל נַ֭עֲרָץ בְּסוֹד קְדֹשִׁ֣ים רַבָּ֑ה וְ֝נוֹרָ֗א עַל כָּל סְבִיבָֽיו׃"
    },
    "9": {
      "verse_number": 9,
      "sort_number": 9,
      "text": "[PSAL 89:9]",
      "word_count": 5,
      "hebrew": "יְהוָ֤ה אֱלֹ֘הֵ֤י צְבָא֗וֹת מִֽי כָֽמ֖וֹךָ חֲסִ֥ין יָ֑הּ וֶ֝אֱמֽוּנָתְךָ֗ סְבִיבוֹתֶֽיךָ׃"
    },
    "10": {
      "verse_number": 10,
      "sort_number": 10,
      "text": "[PSAL 89:10]",
      "word_count": 5,
      "hebrew": "אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃"
    },
    "11": {
      "verse_number": 11,
      "sort_number": 11,
      "text": "[PSAL 89:11]",
      "word_count": 5,
      "hebrew": "אַתָּ֤ה דִכִּ֣אתָ כֶחָלָ֣ל רָ֑הַב בִּזְר֥וֹעַ עֻ֝זְּךָ֗ פִּזַּ֥רְתָּ אוֹיְבֶֽיךָ׃"
    },
    "12": {
      "verse_number": 12,
      "sort_number": 12,
      "text": "[PSAL 89:12]",
      "word_count": 5,
      "hebrew": "לְךָ֣ שָׁ֭מַיִם אַף לְךָ֥ אָ֑רֶץ תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃"
    },
    "13": {
      "verse_number": 13,
      "sort_number": 13,
      "text": "[PSAL 89:13]",
      "word_count": 5,
      "hebrew": "צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃"
    },
    "14": {
      "verse_number": 14,
      "sort_number": 14,
      "text": "[PSAL 89:14]",
      "word_count": 5,
      "hebrew": "לְךָ֣ זְ֭רוֹעַ עִם גְּבוּרָ֑ה תָּעֹ֥ז יָ֝דְךָ֗ תָּר֥וּם יְמִינֶֽךָ׃"
    },
    "15": {
      "verse_number": 15,
      "sort_number": 15,
      "text": "[PSAL 89:15]",
      "word_count": 5,
      "hebrew": "צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד וֶ֝אֱמֶ֗ת יְֽקַדְּמ֥וּ פָנֶֽיךָ׃"
    },
    "16": {
      "verse_number": 16,
      "sort_number": 16,
      "text": "[PSAL 89:16]",
      "word_count": 5,
      "hebrew": "אַשְׁרֵ֣י הָ֭עָם יוֹדְעֵ֣י תְרוּעָ֑ה יְ֝הוָ֗ה בְּֽאוֹר פָּנֶ֥יךָ יְהַלֵּכֽוּן׃"
    },
    "17": {
      "verse_number": 17,
      "sort_number": 17,
      "text": "[PSAL 89:17]",
      "word_count": 5,
      "hebrew": "בְּ֭שִׁמְךָ יְגִיל֣וּן כָּל הַיּ֑וֹם וּבְצִדְקָתְךָ֥ יָרֽוּמוּ׃"
    },
    "18": {
      "verse_number": 18,
      "sort_number": 18,
      "text": "[PSAL 89:18]",
      "word_count": 5,
      "hebrew": "כִּֽי תִפְאֶ֣רֶת עֻזָּ֣מוֹ אָ֑תָּה וּ֝בִרְצֹנְךָ֗ תרים תָּר֥וּם קַרְנֵֽנוּ׃"
    },
    "19": {
      "verse_number": 19,
      "sort_number": 19,
      "text": "[PSAL 89:19]",
      "word_count": 5,
      "hebrew": "כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ יִשְׂרָאֵ֣ל מַלְכֵּֽנוּ׃"
    },
    "20": {
      "verse_number": 20,
      "sort_number": 20,
      "text": "[PSAL 89:20]",
      "word_count": 5,
      "hebrew": "אָ֤ז דִּבַּ֥רְתָּֽ בְחָ֡זוֹן לַֽחֲסִידֶ֗יךָ וַתֹּ֗אמֶר שִׁוִּ֣יתִי עֵ֭זֶר עַל גִּבּ֑וֹר הֲרִימ֖וֹתִי בָח֣וּר מֵעָֽם׃"
    },
    "21": {
      "verse_number": 21,
      "sort_number": 21,
      "text": "[PSAL 89:21]",
      "word_count": 5,
      "hebrew": "מָ֭צָאתִי דָּוִ֣ד עַבְדִּ֑י בְּשֶׁ֖מֶן קָדְשִׁ֣י מְשַׁחְתִּֽיו׃"
    },
    "22": {
      "verse_number": 22,
      "sort_number": 22,
      "text": "[PSAL 89:22]",
      "word_count": 5,
      "hebrew": "אֲשֶׁ֣ר יָ֭דִי תִּכּ֣וֹן עִמּ֑וֹ אַף זְרוֹעִ֥י תְאַמְּצֶֽנּוּ׃"
    },
    "23": {
      "verse_number": 23,
      "sort_number": 23,
      "text": "[PSAL 89:23]",
      "word_count": 5,
      "hebrew": "לֹֽא יַשִּׁ֣א אוֹיֵ֣ב בּ֑וֹ וּבֶן עַ֝וְלָ֗ה לֹ֣א יְעַנֶּֽנּוּ׃"
    },
    "24": {
      "verse_number": 24,
      "sort_number": 24,
      "text": "[PSAL 89:24]",
      "word_count": 5,
      "hebrew": "וְכַתּוֹתִ֣י מִפָּנָ֣יו צָרָ֑יו וּמְשַׂנְאָ֥יו אֶגּֽוֹף׃"
    },
    "25": {
      "verse_number": 25,
      "sort_number": 25,
      "text": "[PSAL 89:25]",
      "word_count": 5,
      "hebrew": "וֶֽאֶֽמוּנָתִ֣י וְחַסְדִּ֣י עִמּ֑וֹ וּ֝בִשְׁמִ֗י תָּר֥וּם קַרְנֽוֹ׃"
    },
    "26": {
      "verse_number": 26,
      "sort_number": 26,
      "text": "[PSAL 89:26]",
      "word_count": 5,
      "hebrew": "וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת יְמִינֽוֹ׃"
    },
    "27": {
      "verse_number": 27,
      "sort_number": 27,
      "text": "[PSAL 89:27]",
      "word_count": 5,
      "hebrew": "ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י וְצ֣וּר יְשׁוּעָתִֽי׃"
    },
    "28": {
      "verse_number": 28,
      "sort_number": 28,
      "text": "[PSAL 89:28]",
      "word_count": 5,
      "hebrew": "אַף אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן לְמַלְכֵי אָֽרֶץ׃"
    },
    "29": {
      "verse_number": 29,
      "sort_number": 29,
      "text": "[PSAL 89:29]",
      "word_count": 5,
      "hebrew": "לְ֭עוֹלָ֗ם אשמור אֶשְׁמָר ל֣וֹ חַסְדִּ֑י וּ֝בְרִיתִ֗י נֶאֱמֶ֥נֶת לֽוֹ׃"
    },
    "30": {
      "verse_number": 30,
      "sort_number": 30,
      "text": "[PSAL 89:30]",
      "word_count": 5,
      "hebrew": "וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ כִּימֵ֥י שָׁמָֽיִם׃"
    },
    "31": {
      "verse_number": 31,
      "sort_number": 31,
      "text": "[PSAL 89:31]",
      "word_count": 5,
      "hebrew": "אִם יַֽעַזְב֣וּ בָ֭נָיו תּוֹרָתִ֑י וּ֝בְמִשְׁפָּטַ֗י לֹ֣א יֵלֵכֽוּן׃"
    },
    "32": {
      "verse_number": 32,
      "sort_number": 32,
      "text": "[PSAL 89:32]",
      "word_count": 5,
      "hebrew": "אִם חֻקֹּתַ֥י יְחַלֵּ֑לוּ וּ֝מִצְוֺתַ֗י לֹ֣א יִשְׁמֹֽרוּ׃"
    },
    "33": {
      "verse_number": 33,
      "sort_number": 33,
      "text": "[PSAL 89:33]",
      "word_count": 5,
      "hebrew": "וּפָקַדְתִּ֣י בְשֵׁ֣בֶט פִּשְׁעָ֑ם וּבִנְגָעִ֥ים עֲוֺנָֽם׃"
    },
    "34": {
      "verse_number": 34,
      "sort_number": 34,
      "text": "[PSAL 89:34]",
      "word_count": 5,
      "hebrew": "וְ֭חַסְדִּי לֹֽא אָפִ֣יר מֵֽעִמּ֑וֹ וְלֹֽא אֲ֝שַׁקֵּ֗ר בֶּאֱמוּנָתִֽי׃"
    },
    "35": {
      "verse_number": 35,
      "sort_number": 35,
      "text": "[PSAL 89:35]",
      "word_count": 5,
      "hebrew": "לֹא אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃"
    },
    "36": {
      "verse_number": 36,
      "sort_number": 36,
      "text": "[PSAL 89:36]",
      "word_count": 5,
      "hebrew": "אַ֭חַת נִשְׁבַּ֣עְתִּי בְקָדְשִׁ֑י אִֽם לְדָוִ֥ד אֲכַזֵּֽב׃"
    },
    "37": {
      "verse_number": 37,
      "sort_number": 37,
      "text": "[PSAL 89:37]",
      "word_count": 5,
      "hebrew": "זַ֭רְעוֹ לְעוֹלָ֣ם יִהְיֶ֑ה וְכִסְא֖וֹ כַשֶּׁ֣מֶשׁ נֶגְדִּֽי׃"
    },
    "38": {
      "verse_number": 38,
      "sort_number": 38,
      "text": "[PSAL 89:38]",
      "word_count": 5,
      "hebrew": "כְּ֭יָרֵחַ יִכּ֣וֹן עוֹלָ֑ם וְעֵ֥ד בַּ֝שַּׁ֗חַק נֶאֱמָ֥ן סֶֽלָה׃"
    },
    "39": {
      "verse_number": 39,
      "sort_number": 39,
      "text": "[PSAL 89:39]",
      "word_count": 5,
      "hebrew": "וְאַתָּ֣ה זָ֭נַחְתָּ וַתִּמְאָ֑ס הִ֝תְעַבַּ֗רְתָּ עִם מְשִׁיחֶֽךָ׃"
    },
    "40": {
      "verse_number": 40,
      "sort_number": 40,
      "text": "[PSAL 89:40]",
      "word_count": 5,
      "hebrew": "נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ לָאָ֣רֶץ נִזְרֽוֹ׃"
    },
    "41": {
      "verse_number": 41,
      "sort_number": 41,
      "text": "[PSAL 89:41]",
      "word_count": 5,
      "hebrew": "פָּרַ֥צְתָּ כָל גְּדֵרֹתָ֑יו שַׂ֖מְתָּ מִבְצָרָ֣יו מְחִתָּה׃"
    },
    "42": {
      "verse_number": 42,
      "sort_number": 42,
      "text": "[PSAL 89:42]",
      "word_count": 5,
      "hebrew": "שַׁ֭סֻּהוּ כָּל עֹ֣בְרֵי דָ֑רֶךְ הָיָ֥ה חֶ֝רְפָּ֗ה לִשְׁכֵנָֽיו׃"
    },
    "43": {
      "verse_number": 43,
      "sort_number": 43,
      "text": "[PSAL 89:43]",
      "word_count": 5,
      "hebrew": "הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ כָּל אוֹיְבָֽיו׃"
    },
    "44": {
      "verse_number": 44,
      "sort_number": 44,
      "text": "[PSAL 89:44]",
      "word_count": 5,
      "hebrew": "אַף תָּ֭שִׁיב צ֣וּר חַרְבּ֑וֹ וְלֹ֥א הֲ֝קֵימֹת֗וֹ בַּמִּלְחָמָֽה׃"
    },
    "45": {
      "verse_number": 45,
      "sort_number": 45,
      "text": "[PSAL 89:45]",
      "word_count": 5,
      "hebrew": "הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ מִגַּֽרְתָּה׃"
    },
    "46": {
      "verse_number": 46,
      "sort_number": 46,
      "text": "[PSAL 89:46]",
      "word_count": 5,
      "hebrew": "הִ֭קְצַרְתָּ יְמֵ֣י עֲלוּמָ֑יו הֶֽעֱטִ֨יתָ עָלָ֖יו בּוּשָׁ֣ה סֶֽלָה׃"
    },
    "47": {
      "verse_number": 47,
      "sort_number": 47,
      "text": "[PSAL 89:47]",
      "word_count": 5,
      "hebrew": "עַד מָ֣ה יְ֭הוָה תִּסָּתֵ֣ר לָנֶ֑צַח תִּבְעַ֖ר כְּמוֹ אֵ֣שׁ חֲמָתֶֽךָ׃"
    },
    "48": {
      "verse_number": 48,
      "sort_number": 48,
      "text": "[PSAL 89:48]",
      "word_count": 5,
      "hebrew": "זְכָר אֲנִ֥י מֶה חָ֑לֶד עַל מַה שָּׁ֝֗וְא בָּרָ֥אתָ כָל בְּנֵי אָדָֽם׃"
    },
    "49": {
      "verse_number": 49,
      "sort_number": 49,
      "text": "[PSAL 89:49]",
      "word_count": 5,
      "hebrew": "מִ֤י גֶ֣בֶר יִֽ֭חְיֶה וְלֹ֣א יִרְאֶה מָּ֑וֶת יְמַלֵּ֨ט נַפְשׁ֖וֹ מִיַּד שְׁא֣וֹל סֶֽלָה׃"
    },
    "50": {
      "verse_number": 50,
      "sort_number": 50,
      "text": "[PSAL 89:50]",
      "word_count": 5,
      "hebrew": "אַיֵּ֤ה חֲסָדֶ֖יךָ הָרִאשֹׁנִ֥ים אֲדֹנָ֑י נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃"
    },
    "51": {
      "verse_number": 51,
      "sort_number": 51,
      "text": "[PSAL 89:51]",
      "word_count": 5,
      "hebrew": "זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ שְׂאֵתִ֥י בְ֝חֵיקִ֗י כָּל רַבִּ֥ים עַמִּֽים׃"
    },
    "52": {
      "verse_number": 52,
      "sort_number": 52,
      "text": "[PSAL 89:52]",
      "word_count": 5,
      "hebrew": "אֲשֶׁ֤ר חֵרְפ֖וּ אוֹיְבֶ֥יךָ יְהוָ֑ה אֲשֶׁ֥ר חֵ֝רְפ֗וּ עִקְּב֥וֹת מְשִׁיחֶֽךָ׃"
    }
  }
}