{
  "chapter_id": "PSAL_104",
  "chapter_key": "104",
  "chapter_number": 104,
  "sort_number": 104,
  "name": "104",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 35,
  "verses": {
    "1": {
      "verse_number": 1,
      "sort_number": 1,
      "text": "[PSAL 104:1]",
      "word_count": 5,
      "hebrew": "בָּרֲכִ֥י נַפְשִׁ֗י אֶת יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד ה֭וֹד וְהָדָ֣ר לָבָֽשְׁתָּ׃"
    },
    "2": {
      "verse_number": 2,
      "sort_number": 2,
      "text": "[PSAL 104:2]",
      "word_count": 5,
      "hebrew": "עֹֽטֶה א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם כַּיְרִיעָֽה׃"
    },
    "3": {
      "verse_number": 3,
      "sort_number": 3,
      "text": "[PSAL 104:3]",
      "word_count": 5,
      "hebrew": "הַ֥מְקָרֶֽה בַמַּ֗יִם עֲֽלִיּ֫וֹתָ֥יו הַשָּׂם עָבִ֥ים רְכוּב֑וֹ הַֽ֝מְהַלֵּ֗ךְ עַל כַּנְפֵי רֽוּחַ׃"
    },
    "4": {
      "verse_number": 4,
      "sort_number": 4,
      "text": "[PSAL 104:4]",
      "word_count": 5,
      "hebrew": "עֹשֶׂ֣ה מַלְאָכָ֣יו רוּח֑וֹת מְ֝שָׁרְתָ֗יו אֵ֣שׁ לֹהֵֽט׃"
    },
    "5": {
      "verse_number": 5,
      "sort_number": 5,
      "text": "[PSAL 104:5]",
      "word_count": 5,
      "hebrew": "יָֽסַד אֶ֭רֶץ עַל מְכוֹנֶ֑יהָ בַּל תִּ֝מּ֗וֹט עוֹלָ֥ם וָעֶֽד׃"
    },
    "6": {
      "verse_number": 6,
      "sort_number": 6,
      "text": "[PSAL 104:6]",
      "word_count": 5,
      "hebrew": "תְּ֭הוֹם כַּלְּב֣וּשׁ כִּסִּית֑וֹ עַל הָ֝רִ֗ים יַֽעַמְדוּ מָֽיִם׃"
    },
    "7": {
      "verse_number": 7,
      "sort_number": 7,
      "text": "[PSAL 104:7]",
      "word_count": 5,
      "hebrew": "מִן גַּעֲרָ֣תְךָ֣ יְנוּס֑וּן מִן ק֥וֹל רַֽ֝עַמְךָ֗ יֵחָפֵזֽוּן׃"
    },
    "8": {
      "verse_number": 8,
      "sort_number": 8,
      "text": "[PSAL 104:8]",
      "word_count": 5,
      "hebrew": "יַעֲל֣וּ הָ֭רִים יֵרְד֣וּ בְקָע֑וֹת אֶל מְ֝ק֗וֹם זֶ֤ה יָסַ֬דְתָּ לָהֶֽם׃"
    },
    "9": {
      "verse_number": 9,
      "sort_number": 9,
      "text": "[PSAL 104:9]",
      "word_count": 5,
      "hebrew": "גְּֽבוּל שַׂ֭מְתָּ בַּל יַֽעֲבֹר֑וּן בַּל יְ֝שׁוּב֗וּן לְכַסּ֥וֹת הָאָֽרֶץ׃"
    },
    "10": {
      "verse_number": 10,
      "sort_number": 10,
      "text": "[PSAL 104:10]",
      "word_count": 5,
      "hebrew": "הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן׃"
    },
    "11": {
      "verse_number": 11,
      "sort_number": 11,
      "text": "[PSAL 104:11]",
      "word_count": 5,
      "hebrew": "יַ֭שְׁקוּ כָּל חַיְת֣וֹ שָׂדָ֑י יִשְׁבְּר֖וּ פְרָאִ֣ים צְמָאָֽם׃"
    },
    "12": {
      "verse_number": 12,
      "sort_number": 12,
      "text": "[PSAL 104:12]",
      "word_count": 5,
      "hebrew": "עֲ֭לֵיהֶם עוֹף הַשָּׁמַ֣יִם יִשְׁכּ֑וֹן מִבֵּ֥ין עֳ֝פָאיִ֗ם יִתְּנוּ קֽוֹל׃"
    },
    "13": {
      "verse_number": 13,
      "sort_number": 13,
      "text": "[PSAL 104:13]",
      "word_count": 5,
      "hebrew": "מַשְׁקֶ֣ה הָ֭רִים מֵעֲלִיּוֹתָ֑יו מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃"
    },
    "14": {
      "verse_number": 14,
      "sort_number": 14,
      "text": "[PSAL 104:14]",
      "word_count": 5,
      "hebrew": "מַצְמִ֤יחַ חָצִ֨יר לַבְּהֵמָ֗ה וְ֭עֵשֶׂב לַעֲבֹדַ֣ת הָאָדָ֑ם לְה֥וֹצִיא לֶ֝֗חֶם מִן הָאָֽרֶץ׃"
    },
    "15": {
      "verse_number": 15,
      "sort_number": 15,
      "text": "[PSAL 104:15]",
      "word_count": 5,
      "hebrew": "וְיַ֤יִן יְשַׂמַּ֬ח לְֽבַב אֱנ֗וֹשׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב אֱנ֥וֹשׁ יִסְעָֽד׃"
    },
    "16": {
      "verse_number": 16,
      "sort_number": 16,
      "text": "[PSAL 104:16]",
      "word_count": 5,
      "hebrew": "יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃"
    },
    "17": {
      "verse_number": 17,
      "sort_number": 17,
      "text": "[PSAL 104:17]",
      "word_count": 5,
      "hebrew": "אֲשֶׁר שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרוֹשִׁ֥ים בֵּיתָֽהּ׃"
    },
    "18": {
      "verse_number": 18,
      "sort_number": 18,
      "text": "[PSAL 104:18]",
      "word_count": 5,
      "hebrew": "הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים׃"
    },
    "19": {
      "verse_number": 19,
      "sort_number": 19,
      "text": "[PSAL 104:19]",
      "word_count": 5,
      "hebrew": "עָשָׂ֣ה יָ֭רֵחַ לְמוֹעֲדִ֑ים שֶׁ֝֗מֶשׁ יָדַ֥ע מְבוֹאֽוֹ׃"
    },
    "20": {
      "verse_number": 20,
      "sort_number": 20,
      "text": "[PSAL 104:20]",
      "word_count": 5,
      "hebrew": "תָּֽשֶׁת חֹ֭שֶׁךְ וִ֣יהִי לָ֑יְלָה בּֽוֹ תִ֝רְמֹ֗שׂ כָּל חַיְתוֹ יָֽעַר׃"
    },
    "21": {
      "verse_number": 21,
      "sort_number": 21,
      "text": "[PSAL 104:21]",
      "word_count": 5,
      "hebrew": "הַ֭כְּפִירִים שֹׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם׃"
    },
    "22": {
      "verse_number": 22,
      "sort_number": 22,
      "text": "[PSAL 104:22]",
      "word_count": 5,
      "hebrew": "תִּזְרַ֣ח הַ֭שֶּׁמֶשׁ יֵאָסֵפ֑וּן וְאֶל מְ֝עוֹנֹתָ֗ם יִרְבָּצֽוּן׃"
    },
    "23": {
      "verse_number": 23,
      "sort_number": 23,
      "text": "[PSAL 104:23]",
      "word_count": 5,
      "hebrew": "יֵצֵ֣א אָדָ֣ם לְפָעֳל֑וֹ וְֽלַעֲבֹ֖דָת֣וֹ עֲדֵי עָֽרֶב׃"
    },
    "24": {
      "verse_number": 24,
      "sort_number": 24,
      "text": "[PSAL 104:24]",
      "word_count": 5,
      "hebrew": "מָֽה רַבּ֬וּ מַעֲשֶׂ֨יךָ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃"
    },
    "25": {
      "verse_number": 25,
      "sort_number": 25,
      "text": "[PSAL 104:25]",
      "word_count": 5,
      "hebrew": "זֶ֤ה הַיָּ֥ם גָּדוֹל֮ וּרְחַ֪ב יָ֫דָ֥יִם שָֽׁם רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם גְּדֹלֽוֹת׃"
    },
    "26": {
      "verse_number": 26,
      "sort_number": 26,
      "text": "[PSAL 104:26]",
      "word_count": 5,
      "hebrew": "שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן זֶֽה יָצַ֥רְתָּ לְשַֽׂחֶק בּֽוֹ׃"
    },
    "27": {
      "verse_number": 27,
      "sort_number": 27,
      "text": "[PSAL 104:27]",
      "word_count": 5,
      "hebrew": "כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתּֽוֹ׃"
    },
    "28": {
      "verse_number": 28,
      "sort_number": 28,
      "text": "[PSAL 104:28]",
      "word_count": 5,
      "hebrew": "תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב׃"
    },
    "29": {
      "verse_number": 29,
      "sort_number": 29,
      "text": "[PSAL 104:29]",
      "word_count": 5,
      "hebrew": "תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל עֲפָרָ֥ם יְשׁוּבֽוּן׃"
    },
    "30": {
      "verse_number": 30,
      "sort_number": 30,
      "text": "[PSAL 104:30]",
      "word_count": 5,
      "hebrew": "תְּשַׁלַּ֣ח ר֭וּחֲךָ יִבָּרֵא֑וּן וּ֝תְחַדֵּ֗שׁ פְּנֵ֣י אֲדָמָֽה׃"
    },
    "31": {
      "verse_number": 31,
      "sort_number": 31,
      "text": "[PSAL 104:31]",
      "word_count": 5,
      "hebrew": "יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח יְהוָ֣ה בְּמַעֲשָֽׂיו׃"
    },
    "32": {
      "verse_number": 32,
      "sort_number": 32,
      "text": "[PSAL 104:32]",
      "word_count": 5,
      "hebrew": "הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּהָרִ֣ים וְֽיֶעֱשָֽׁנוּ׃"
    },
    "33": {
      "verse_number": 33,
      "sort_number": 33,
      "text": "[PSAL 104:33]",
      "word_count": 5,
      "hebrew": "אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה לֵאלֹהַ֣י בְּעוֹדִֽי׃"
    },
    "34": {
      "verse_number": 34,
      "sort_number": 34,
      "text": "[PSAL 104:34]",
      "word_count": 5,
      "hebrew": "יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח בַּיהוָֽה׃"
    },
    "35": {
      "verse_number": 35,
      "sort_number": 35,
      "text": "[PSAL 104:35]",
      "word_count": 5,
      "hebrew": "יִתַּ֤מּוּ חַטָּאִ֨ים מִן הָאָ֡רֶץ וּרְשָׁעִ֤ים ע֤וֹד אֵינָ֗ם בָּרֲכִ֣י נַ֭פְשִׁי אֶת יְהוָ֗ה הַֽלְלוּ יָֽהּ׃"
    }
  }
}