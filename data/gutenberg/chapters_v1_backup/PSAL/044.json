{
  "chapter_id": "PSAL_044",
  "chapter_key": "44",
  "chapter_number": 44,
  "sort_number": 44,
  "name": "44",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 26,
  "verses": {
    "1": {
      "verse_number": 1,
      "sort_number": 1,
      "text": "[PSAL 44:1]",
      "word_count": 5,
      "hebrew": "לַמְנַצֵּ֬חַ לִבְנֵי קֹ֬רַח מַשְׂכִּֽיל׃"
    },
    "2": {
      "verse_number": 2,
      "sort_number": 2,
      "text": "[PSAL 44:2]",
      "word_count": 5,
      "hebrew": "אֱלֹהִ֤ים בְּאָזְנֵ֬ינוּ שָׁמַ֗עְנוּ אֲבוֹתֵ֥ינוּ סִפְּרוּ לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי קֶֽדֶם׃"
    },
    "3": {
      "verse_number": 3,
      "sort_number": 3,
      "text": "[PSAL 44:3]",
      "word_count": 5,
      "hebrew": "אַתָּ֤ה יָדְךָ֡ גּוֹיִ֣ם ה֭וֹרַשְׁתָּ וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם׃"
    },
    "4": {
      "verse_number": 4,
      "sort_number": 4,
      "text": "[PSAL 44:4]",
      "word_count": 5,
      "hebrew": "כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ וּזְרוֹעָם֮ לֹא הוֹשִׁ֪יעָ֫ה לָּ֥מוֹ כִּֽי יְמִֽינְךָ֣ וּ֭זְרוֹעֲךָ וְא֥וֹר פָּנֶ֗יךָ כִּ֣י רְצִיתָֽם׃"
    },
    "5": {
      "verse_number": 5,
      "sort_number": 5,
      "text": "[PSAL 44:5]",
      "word_count": 5,
      "hebrew": "אַתָּה ה֣וּא מַלְכִּ֣י אֱלֹהִ֑ים צַ֝וֵּ֗ה יְשׁוּע֥וֹת יַעֲקֹֽב׃"
    },
    "6": {
      "verse_number": 6,
      "sort_number": 6,
      "text": "[PSAL 44:6]",
      "word_count": 5,
      "hebrew": "בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗ נָב֥וּס קָמֵֽינוּ׃"
    },
    "7": {
      "verse_number": 7,
      "sort_number": 7,
      "text": "[PSAL 44:7]",
      "word_count": 5,
      "hebrew": "כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י לֹ֣א תוֹשִׁיעֵֽנִי׃"
    },
    "8": {
      "verse_number": 8,
      "sort_number": 8,
      "text": "[PSAL 44:8]",
      "word_count": 5,
      "hebrew": "כִּ֣י ה֭וֹשַׁעְתָּנוּ מִצָּרֵ֑ינוּ וּמְשַׂנְאֵ֥ינוּ הֱבִישֽׁוֹתָ׃"
    },
    "9": {
      "verse_number": 9,
      "sort_number": 9,
      "text": "[PSAL 44:9]",
      "word_count": 5,
      "hebrew": "בֵּֽ֭אלֹהִים הִלַּלְ֣נוּ כָל הַיּ֑וֹם וְשִׁמְךָ֓ לְעוֹלָ֖ם נוֹדֶ֣ה סֶֽלָה׃"
    },
    "10": {
      "verse_number": 10,
      "sort_number": 10,
      "text": "[PSAL 44:10]",
      "word_count": 5,
      "hebrew": "אַף זָ֭נַחְתָּ וַתַּכְלִימֵ֑נוּ וְלֹא תֵ֝צֵ֗א בְּצִבְאוֹתֵֽינוּ׃"
    },
    "11": {
      "verse_number": 11,
      "sort_number": 11,
      "text": "[PSAL 44:11]",
      "word_count": 5,
      "hebrew": "תְּשִׁיבֵ֣נוּ אָ֭חוֹר מִנִּי צָ֑ר וּ֝מְשַׂנְאֵ֗ינוּ שָׁ֣סוּ לָֽמוֹ׃"
    },
    "12": {
      "verse_number": 12,
      "sort_number": 12,
      "text": "[PSAL 44:12]",
      "word_count": 5,
      "hebrew": "תִּ֭תְּנֵנוּ כְּצֹ֣אן מַאֲכָ֑ל וּ֝בַגּוֹיִ֗ם זֵרִיתָֽנוּ׃"
    },
    "13": {
      "verse_number": 13,
      "sort_number": 13,
      "text": "[PSAL 44:13]",
      "word_count": 5,
      "hebrew": "תִּמְכֹּֽר עַמְּךָ֥ בְלֹא ה֑וֹן וְלֹ֥א רִ֝בִּ֗יתָ בִּמְחִירֵיהֶֽם׃"
    },
    "14": {
      "verse_number": 14,
      "sort_number": 14,
      "text": "[PSAL 44:14]",
      "word_count": 5,
      "hebrew": "תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃"
    },
    "15": {
      "verse_number": 15,
      "sort_number": 15,
      "text": "[PSAL 44:15]",
      "word_count": 5,
      "hebrew": "תְּשִׂימֵ֣נוּ מָ֭שָׁל בַּגּוֹיִ֑ם מְנֽוֹד רֹ֝֗אשׁ בַּל אֻמִּֽים׃"
    },
    "16": {
      "verse_number": 16,
      "sort_number": 16,
      "text": "[PSAL 44:16]",
      "word_count": 5,
      "hebrew": "כָּל הַ֭יּוֹם כְּלִמָּתִ֣י נֶגְדִּ֑י וּבֹ֖שֶׁת פָּנַ֣י כִּסָּֽתְנִי׃"
    },
    "17": {
      "verse_number": 17,
      "sort_number": 17,
      "text": "[PSAL 44:17]",
      "word_count": 5,
      "hebrew": "מִ֭קּוֹל מְחָרֵ֣ף וּמְגַדֵּ֑ף מִפְּנֵ֥י א֝וֹיֵ֗ב וּמִתְנַקֵּֽם׃"
    },
    "18": {
      "verse_number": 18,
      "sort_number": 18,
      "text": "[PSAL 44:18]",
      "word_count": 5,
      "hebrew": "כָּל זֹ֣את בָּ֭אַתְנוּ וְלֹ֣א שְׁכַחֲנ֑וּךָ וְלֹֽא שִׁ֝קַּ֗רְנוּ בִּבְרִיתֶֽךָ׃"
    },
    "19": {
      "verse_number": 19,
      "sort_number": 19,
      "text": "[PSAL 44:19]",
      "word_count": 5,
      "hebrew": "לֹא נָס֣וֹג אָח֣וֹר לִבֵּ֑נוּ וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃"
    },
    "20": {
      "verse_number": 20,
      "sort_number": 20,
      "text": "[PSAL 44:20]",
      "word_count": 5,
      "hebrew": "כִּ֣י דִ֭כִּיתָנוּ בִּמְק֣וֹם תַּנִּ֑ים וַתְּכַ֖ס עָלֵ֣ינוּ בְצַלְמָֽוֶת׃"
    },
    "21": {
      "verse_number": 21,
      "sort_number": 21,
      "text": "[PSAL 44:21]",
      "word_count": 5,
      "hebrew": "אִם שָׁ֭כַחְנוּ שֵׁ֣ם אֱלֹהֵ֑ינוּ וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃"
    },
    "22": {
      "verse_number": 22,
      "sort_number": 22,
      "text": "[PSAL 44:22]",
      "word_count": 5,
      "hebrew": "הֲלֹ֣א אֱ֭לֹהִים יַֽחֲקָר זֹ֑את כִּֽי ה֥וּא יֹ֝דֵ֗עַ תַּעֲלֻמ֥וֹת לֵֽב׃"
    },
    "23": {
      "verse_number": 23,
      "sort_number": 23,
      "text": "[PSAL 44:23]",
      "word_count": 5,
      "hebrew": "כִּֽי עָ֭לֶיךָ הֹרַ֣גְנוּ כָל הַיּ֑וֹם נֶ֝חְשַׁ֗בְנוּ כְּצֹ֣אן טִבְחָֽה׃"
    },
    "24": {
      "verse_number": 24,
      "sort_number": 24,
      "text": "[PSAL 44:24]",
      "word_count": 5,
      "hebrew": "ע֤וּרָה לָ֖מָּה תִישַׁ֥ן אֲדֹנָ֑י הָ֝קִ֗יצָה אַל תִּזְנַ֥ח לָנֶֽצַח׃"
    },
    "25": {
      "verse_number": 25,
      "sort_number": 25,
      "text": "[PSAL 44:25]",
      "word_count": 5,
      "hebrew": "לָֽמָּה פָנֶ֥יךָ תַסְתִּ֑יר תִּשְׁכַּ֖ח עָנְיֵ֣נוּ וְֽלַחֲצֵֽנוּ׃"
    },
    "26": {
      "verse_number": 26,
      "sort_number": 26,
      "text": "[PSAL 44:26]",
      "word_count": 5,
      "hebrew": "כִּ֤י שָׁ֣חָה לֶעָפָ֣ר נַפְשֵׁ֑נוּ דָּבְקָ֖ה לָאָ֣רֶץ בִּטְנֵֽנוּ׃"
    }
  }
}