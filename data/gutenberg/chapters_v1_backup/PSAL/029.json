{
  "chapter_id": "PSAL_029",
  "chapter_key": "29",
  "chapter_number": 29,
  "sort_number": 29,
  "name": "29",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 11,
  "verses": {
    "1": {
      "verse_number": 1,
      "sort_number": 1,
      "text": "[PSAL 29:1]",
      "word_count": 5,
      "hebrew": "מִזְמ֗וֹר לְדָ֫וִ֥ד הָב֣וּ לַֽ֭יהוָה בְּנֵ֣י אֵלִ֑ים הָב֥וּ לַ֝יהוָ֗ה כָּב֥וֹד וָעֹֽז׃"
    },
    "2": {
      "verse_number": 2,
      "sort_number": 2,
      "text": "[PSAL 29:2]",
      "word_count": 5,
      "hebrew": "הָב֣וּ לַֽ֭יהוָה כְּב֣וֹד שְׁמ֑וֹ הִשְׁתַּחֲו֥וּ לַ֝יהוָ֗ה בְּהַדְרַת קֹֽדֶשׁ׃"
    },
    "3": {
      "verse_number": 3,
      "sort_number": 3,
      "text": "[PSAL 29:3]",
      "word_count": 5,
      "hebrew": "ק֥וֹל יְהוָ֗ה עַל הַ֫מָּ֥יִם אֵֽל הַכָּב֥וֹד הִרְעִ֑ים יְ֝הוָ֗ה עַל מַ֥יִם רַבִּֽים׃"
    },
    "4": {
      "verse_number": 4,
      "sort_number": 4,
      "text": "[PSAL 29:4]",
      "word_count": 5,
      "hebrew": "קוֹל יְהוָ֥ה בַּכֹּ֑חַ ק֥וֹל יְ֝הוָ֗ה בֶּהָדָֽר׃"
    },
    "5": {
      "verse_number": 5,
      "sort_number": 5,
      "text": "[PSAL 29:5]",
      "word_count": 5,
      "hebrew": "ק֣וֹל יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר יְ֝הוָ֗ה אֶת אַרְזֵ֥י הַלְּבָנֽוֹן׃"
    },
    "6": {
      "verse_number": 6,
      "sort_number": 6,
      "text": "[PSAL 29:6]",
      "word_count": 5,
      "hebrew": "וַיַּרְקִידֵ֥ם כְּמוֹ עֵ֑גֶל לְבָנ֥וֹן וְ֝שִׂרְיֹ֗ן כְּמ֣וֹ בֶן רְאֵמִֽים׃"
    },
    "7": {
      "verse_number": 7,
      "sort_number": 7,
      "text": "[PSAL 29:7]",
      "word_count": 5,
      "hebrew": "קוֹל יְהוָ֥ה חֹצֵ֗ב לַהֲב֥וֹת אֵֽשׁ׃"
    },
    "8": {
      "verse_number": 8,
      "sort_number": 8,
      "text": "[PSAL 29:8]",
      "word_count": 5,
      "hebrew": "ק֣וֹל יְ֭הוָה יָחִ֣יל מִדְבָּ֑ר יָחִ֥יל יְ֝הוָ֗ה מִדְבַּ֥ר קָדֵֽשׁ׃"
    },
    "9": {
      "verse_number": 9,
      "sort_number": 9,
      "text": "[PSAL 29:9]",
      "word_count": 5,
      "hebrew": "ק֤וֹל יְהוָ֨ה יְחוֹלֵ֣ל אַיָּלוֹת֮ וַֽיֶּחֱשֹׂ֪ף יְעָ֫ר֥וֹת וּבְהֵיכָל֑וֹ כֻּ֝לּ֗וֹ אֹמֵ֥ר כָּבֽוֹד׃"
    },
    "10": {
      "verse_number": 10,
      "sort_number": 10,
      "text": "[PSAL 29:10]",
      "word_count": 5,
      "hebrew": "יְ֭הוָה לַמַּבּ֣וּל יָשָׁ֑ב וַיֵּ֥שֶׁב יְ֝הוָ֗ה מֶ֣לֶךְ לְעוֹלָֽם׃"
    },
    "11": {
      "verse_number": 11,
      "sort_number": 11,
      "text": "[PSAL 29:11]",
      "word_count": 5,
      "hebrew": "יְֽהוָ֗ה עֹ֭ז לְעַמּ֣וֹ יִתֵּ֑ן יְהוָ֓ה יְבָרֵ֖ךְ אֶת עַמּ֣וֹ בַשָּׁלֽוֹם׃"
    }
  }
}