{
  "chapter_id": "PSAL_078",
  "chapter_key": "78",
  "chapter_number": 78,
  "sort_number": 78,
  "name": "78",
  "book_key": "PSAL",
  "testament": "Vetus_Testamentum",
  "section": "Libri_Sapientiae",
  "verse_count": 72,
  "verses": {
    "1": {
      "verse_number": 1,
      "sort_number": 1,
      "text": "[PSAL 78:1]",
      "word_count": 5,
      "hebrew": "מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי פִֽי׃"
    },
    "2": {
      "verse_number": 2,
      "sort_number": 2,
      "text": "[PSAL 78:2]",
      "word_count": 5,
      "hebrew": "אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי קֶֽדֶם׃"
    },
    "3": {
      "verse_number": 3,
      "sort_number": 3,
      "text": "[PSAL 78:3]",
      "word_count": 5,
      "hebrew": "אֲשֶׁ֣ר שָׁ֭מַעְנוּ וַנֵּדָעֵ֑ם וַ֝אֲבוֹתֵ֗ינוּ סִפְּרוּ לָֽנוּ׃"
    },
    "4": {
      "verse_number": 4,
      "sort_number": 4,
      "text": "[PSAL 78:4]",
      "word_count": 5,
      "hebrew": "לֹ֤א נְכַחֵ֨ד מִבְּנֵיהֶ֗ם לְד֥וֹר אַחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר עָשָֽׂה׃"
    },
    "5": {
      "verse_number": 5,
      "sort_number": 5,
      "text": "[PSAL 78:5]",
      "word_count": 5,
      "hebrew": "וַיָּ֤קֶם עֵד֨וּת בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת אֲבוֹתֵ֑ינוּ לְ֝הוֹדִיעָ֗ם לִבְנֵיהֶֽם׃"
    },
    "6": {
      "verse_number": 6,
      "sort_number": 6,
      "text": "[PSAL 78:6]",
      "word_count": 5,
      "hebrew": "לְמַ֤עַן יֵדְע֨וּ דּ֣וֹר אַ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃"
    },
    "7": {
      "verse_number": 7,
      "sort_number": 7,
      "text": "[PSAL 78:7]",
      "word_count": 5,
      "hebrew": "וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַֽעַלְלֵי אֵ֑ל וּמִצְוֺתָ֥יו יִנְצֹֽרוּ׃"
    },
    "8": {
      "verse_number": 8,
      "sort_number": 8,
      "text": "[PSAL 78:8]",
      "word_count": 5,
      "hebrew": "וְלֹ֤א יִהְי֨וּ כַּאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹא הֵכִ֣ין לִבּ֑וֹ וְלֹא נֶאֶמְנָ֖ה אֶת אֵ֣ל רוּחֽוֹ׃"
    },
    "9": {
      "verse_number": 9,
      "sort_number": 9,
      "text": "[PSAL 78:9]",
      "word_count": 5,
      "hebrew": "בְּֽנֵי אֶפְרַ֗יִם נוֹשְׁקֵ֥י רוֹמֵי קָ֑שֶׁת הָ֝פְכ֗וּ בְּי֣וֹם קְרָֽב׃"
    },
    "10": {
      "verse_number": 10,
      "sort_number": 10,
      "text": "[PSAL 78:10]",
      "word_count": 5,
      "hebrew": "לֹ֣א שָׁ֭מְרוּ בְּרִ֣ית אֱלֹהִ֑ים וּ֝בְתוֹרָת֗וֹ מֵאֲנ֥וּ לָלֶֽכֶת׃"
    },
    "11": {
      "verse_number": 11,
      "sort_number": 11,
      "text": "[PSAL 78:11]",
      "word_count": 5,
      "hebrew": "וַיִּשְׁכְּח֥וּ עֲלִילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם׃"
    },
    "12": {
      "verse_number": 12,
      "sort_number": 12,
      "text": "[PSAL 78:12]",
      "word_count": 5,
      "hebrew": "נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה צֹֽעַן׃"
    },
    "13": {
      "verse_number": 13,
      "sort_number": 13,
      "text": "[PSAL 78:13]",
      "word_count": 5,
      "hebrew": "בָּ֣קַע יָ֭ם וַיַּֽעֲבִירֵ֑ם וַֽיַּצֶּב מַ֥יִם כְּמוֹ נֵֽד׃"
    },
    "14": {
      "verse_number": 14,
      "sort_number": 14,
      "text": "[PSAL 78:14]",
      "word_count": 5,
      "hebrew": "וַיַּנְחֵ֣ם בֶּעָנָ֣ן יוֹמָ֑ם וְכָל הַ֝לַּ֗יְלָה בְּא֣וֹר אֵֽשׁ׃"
    },
    "15": {
      "verse_number": 15,
      "sort_number": 15,
      "text": "[PSAL 78:15]",
      "word_count": 5,
      "hebrew": "יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה׃"
    },
    "16": {
      "verse_number": 16,
      "sort_number": 16,
      "text": "[PSAL 78:16]",
      "word_count": 5,
      "hebrew": "וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם׃"
    },
    "17": {
      "verse_number": 17,
      "sort_number": 17,
      "text": "[PSAL 78:17]",
      "word_count": 5,
      "hebrew": "וַיּוֹסִ֣יפוּ ע֭וֹד לַחֲטֹא ל֑וֹ לַֽמְר֥וֹת עֶ֝לְי֗וֹן בַּצִּיָּֽה׃"
    },
    "18": {
      "verse_number": 18,
      "sort_number": 18,
      "text": "[PSAL 78:18]",
      "word_count": 5,
      "hebrew": "וַיְנַסּוּ אֵ֥ל בִּלְבָבָ֑ם לִֽשְׁאָל אֹ֥כֶל לְנַפְשָֽׁם׃"
    },
    "19": {
      "verse_number": 19,
      "sort_number": 19,
      "text": "[PSAL 78:19]",
      "word_count": 5,
      "hebrew": "וַֽיְדַבְּר֗וּ בֵּֽאלֹ֫הִ֥ים אָ֭מְרוּ הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃"
    },
    "20": {
      "verse_number": 20,
      "sort_number": 20,
      "text": "[PSAL 78:20]",
      "word_count": 5,
      "hebrew": "הֵ֤ן הִכָּה צ֨וּר וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם לֶ֭חֶם י֣וּכַל תֵּ֑ת אִם יָכִ֖ין שְׁאֵ֣ר לְעַמּֽוֹ׃"
    },
    "21": {
      "verse_number": 21,
      "sort_number": 21,
      "text": "[PSAL 78:21]",
      "word_count": 5,
      "hebrew": "לָכֵ֤ן שָׁמַ֥ע יְהוָ֗ה וַֽיִּתְעַבָּ֥ר וְ֭אֵשׁ נִשְּׂקָ֣ה בְיַעֲקֹ֑ב וְגַם אַ֝֗ף עָלָ֥ה בְיִשְׂרָאֵֽל׃"
    },
    "22": {
      "verse_number": 22,
      "sort_number": 22,
      "text": "[PSAL 78:22]",
      "word_count": 5,
      "hebrew": "כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א בָ֝טְח֗וּ בִּֽישׁוּעָתֽוֹ׃"
    },
    "23": {
      "verse_number": 23,
      "sort_number": 23,
      "text": "[PSAL 78:23]",
      "word_count": 5,
      "hebrew": "וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח׃"
    },
    "24": {
      "verse_number": 24,
      "sort_number": 24,
      "text": "[PSAL 78:24]",
      "word_count": 5,
      "hebrew": "וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל וּדְגַן שָׁ֝מַ֗יִם נָ֣תַן לָֽמוֹ׃"
    },
    "25": {
      "verse_number": 25,
      "sort_number": 25,
      "text": "[PSAL 78:25]",
      "word_count": 5,
      "hebrew": "לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע׃"
    },
    "26": {
      "verse_number": 26,
      "sort_number": 26,
      "text": "[PSAL 78:26]",
      "word_count": 5,
      "hebrew": "יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן׃"
    },
    "27": {
      "verse_number": 27,
      "sort_number": 27,
      "text": "[PSAL 78:27]",
      "word_count": 5,
      "hebrew": "וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף׃"
    },
    "28": {
      "verse_number": 28,
      "sort_number": 28,
      "text": "[PSAL 78:28]",
      "word_count": 5,
      "hebrew": "וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב לְמִשְׁכְּנֹתָֽיו׃"
    },
    "29": {
      "verse_number": 29,
      "sort_number": 29,
      "text": "[PSAL 78:29]",
      "word_count": 5,
      "hebrew": "וַיֹּאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם׃"
    },
    "30": {
      "verse_number": 30,
      "sort_number": 30,
      "text": "[PSAL 78:30]",
      "word_count": 5,
      "hebrew": "לֹא זָר֥וּ מִתַּאֲוָתָ֑ם ע֝֗וֹד אָכְלָ֥ם בְּפִיהֶֽם׃"
    },
    "31": {
      "verse_number": 31,
      "sort_number": 31,
      "text": "[PSAL 78:31]",
      "word_count": 5,
      "hebrew": "וְאַ֤ף אֱלֹהִ֨ים עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃"
    },
    "32": {
      "verse_number": 32,
      "sort_number": 32,
      "text": "[PSAL 78:32]",
      "word_count": 5,
      "hebrew": "בְּכָל זֹ֭את חָֽטְאוּ ע֑וֹד וְלֹֽא הֶ֝אֱמִ֗ינוּ בְּנִפְלְאוֹתָֽיו׃"
    },
    "33": {
      "verse_number": 33,
      "sort_number": 33,
      "text": "[PSAL 78:33]",
      "word_count": 5,
      "hebrew": "וַיְכַל בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּהָלָֽה׃"
    },
    "34": {
      "verse_number": 34,
      "sort_number": 34,
      "text": "[PSAL 78:34]",
      "word_count": 5,
      "hebrew": "אִם הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ אֵֽל׃"
    },
    "35": {
      "verse_number": 35,
      "sort_number": 35,
      "text": "[PSAL 78:35]",
      "word_count": 5,
      "hebrew": "וַֽ֭יִּזְכְּרוּ כִּֽי אֱלֹהִ֣ים צוּרָ֑ם וְאֵ֥ל עֶ֝לְיוֹן גֹּאֲלָֽם׃"
    },
    "36": {
      "verse_number": 36,
      "sort_number": 36,
      "text": "[PSAL 78:36]",
      "word_count": 5,
      "hebrew": "וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ לֽוֹ׃"
    },
    "37": {
      "verse_number": 37,
      "sort_number": 37,
      "text": "[PSAL 78:37]",
      "word_count": 5,
      "hebrew": "וְ֭לִבָּם לֹא נָכ֣וֹן עִמּ֑וֹ וְלֹ֥א נֶ֝אֶמְנ֗וּ בִּבְרִיתֽוֹ׃"
    },
    "38": {
      "verse_number": 38,
      "sort_number": 38,
      "text": "[PSAL 78:38]",
      "word_count": 5,
      "hebrew": "וְה֤וּא רַח֨וּם יְכַפֵּ֥ר עָוֺן֮ וְֽלֹא יַ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא יָ֝עִיר כָּל חֲמָתֽוֹ׃"
    },
    "39": {
      "verse_number": 39,
      "sort_number": 39,
      "text": "[PSAL 78:39]",
      "word_count": 5,
      "hebrew": "וַ֭יִּזְכֹּר כִּי בָשָׂ֣ר הֵ֑מָּה ר֥וּחַ ה֝וֹלֵ֗ךְ וְלֹ֣א יָשֽׁוּב׃"
    },
    "40": {
      "verse_number": 40,
      "sort_number": 40,
      "text": "[PSAL 78:40]",
      "word_count": 5,
      "hebrew": "כַּ֭מָּה יַמְר֣וּהוּ בַמִּדְבָּ֑ר יַ֝עֲצִיב֗וּהוּ בִּֽישִׁימֽוֹן׃"
    },
    "41": {
      "verse_number": 41,
      "sort_number": 41,
      "text": "[PSAL 78:41]",
      "word_count": 5,
      "hebrew": "וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ יִשְׂרָאֵ֣ל הִתְווּ׃"
    },
    "42": {
      "verse_number": 42,
      "sort_number": 42,
      "text": "[PSAL 78:42]",
      "word_count": 5,
      "hebrew": "לֹא זָכְר֥וּ אֶת יָד֑וֹ י֝֗וֹם אֲֽשֶׁר פָּדָ֥ם מִנִּי צָֽר׃"
    },
    "43": {
      "verse_number": 43,
      "sort_number": 43,
      "text": "[PSAL 78:43]",
      "word_count": 5,
      "hebrew": "אֲשֶׁר שָׂ֣ם בְּ֭מִצְרַיִם אֹֽתוֹתָ֑יו וּ֝מוֹפְתָ֗יו בִּשְׂדֵה צֹֽעַן׃"
    },
    "44": {
      "verse_number": 44,
      "sort_number": 44,
      "text": "[PSAL 78:44]",
      "word_count": 5,
      "hebrew": "וַיַּהֲפֹ֣ךְ לְ֭דָם יְאֹרֵיהֶ֑ם וְ֝נֹזְלֵיהֶ֗ם בַּל יִשְׁתָּיֽוּן׃"
    },
    "45": {
      "verse_number": 45,
      "sort_number": 45,
      "text": "[PSAL 78:45]",
      "word_count": 5,
      "hebrew": "יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם וּ֝צְפַרְדֵּ֗עַ וַתַּשְׁחִיתֵֽם׃"
    },
    "46": {
      "verse_number": 46,
      "sort_number": 46,
      "text": "[PSAL 78:46]",
      "word_count": 5,
      "hebrew": "וַיִּתֵּ֣ן לֶחָסִ֣יל יְבוּלָ֑ם וִֽ֝יגִיעָ֗ם לָאַרְבֶּֽה׃"
    },
    "47": {
      "verse_number": 47,
      "sort_number": 47,
      "text": "[PSAL 78:47]",
      "word_count": 5,
      "hebrew": "יַהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם בַּֽחֲנָמַֽל׃"
    },
    "48": {
      "verse_number": 48,
      "sort_number": 48,
      "text": "[PSAL 78:48]",
      "word_count": 5,
      "hebrew": "וַיַּסְגֵּ֣ר לַבָּרָ֣ד בְּעִירָ֑ם וּ֝מִקְנֵיהֶ֗ם לָרְשָׁפִֽים׃"
    },
    "49": {
      "verse_number": 49,
      "sort_number": 49,
      "text": "[PSAL 78:49]",
      "word_count": 5,
      "hebrew": "יְשַׁלַּח בָּ֨ם חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים׃"
    },
    "50": {
      "verse_number": 50,
      "sort_number": 50,
      "text": "[PSAL 78:50]",
      "word_count": 5,
      "hebrew": "יְפַלֵּ֥ס נָתִ֗יב לְאַ֫פּ֥וֹ לֹא חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃"
    },
    "51": {
      "verse_number": 51,
      "sort_number": 51,
      "text": "[PSAL 78:51]",
      "word_count": 5,
      "hebrew": "וַיַּ֣ךְ כָּל בְּכ֣וֹר בְּמִצְרָ֑יִם רֵאשִׁ֥ית א֝וֹנִ֗ים בְּאָהֳלֵי חָֽם׃"
    },
    "52": {
      "verse_number": 52,
      "sort_number": 52,
      "text": "[PSAL 78:52]",
      "word_count": 5,
      "hebrew": "וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃"
    },
    "53": {
      "verse_number": 53,
      "sort_number": 53,
      "text": "[PSAL 78:53]",
      "word_count": 5,
      "hebrew": "וַיַּנְחֵ֣ם לָ֭בֶטַח וְלֹ֣א פָחָ֑דוּ וְאֶת א֝וֹיְבֵיהֶ֗ם כִּסָּ֥ה הַיָּֽם׃"
    },
    "54": {
      "verse_number": 54,
      "sort_number": 54,
      "text": "[PSAL 78:54]",
      "word_count": 5,
      "hebrew": "וַ֭יְבִיאֵם אֶל גְּב֣וּל קָדְשׁ֑וֹ הַר זֶ֝֗ה קָנְתָ֥ה יְמִינֽוֹ׃"
    },
    "55": {
      "verse_number": 55,
      "sort_number": 55,
      "text": "[PSAL 78:55]",
      "word_count": 5,
      "hebrew": "וַיְגָ֤רֶשׁ מִפְּנֵיהֶ֨ם גּוֹיִ֗ם וַֽ֭יַּפִּילֵם בְּחֶ֣בֶל נַחֲלָ֑ה וַיַּשְׁכֵּ֥ן בְּ֝אָהֳלֵיהֶ֗ם שִׁבְטֵ֥י יִשְׂרָאֵֽל׃"
    },
    "56": {
      "verse_number": 56,
      "sort_number": 56,
      "text": "[PSAL 78:56]",
      "word_count": 5,
      "hebrew": "וַיְנַסּ֣וּ וַ֭יַּמְרוּ אֶת אֱלֹהִ֣ים עֶלְי֑וֹן וְ֝עֵדוֹתָ֗יו לֹ֣א שָׁמָֽרוּ׃"
    },
    "57": {
      "verse_number": 57,
      "sort_number": 57,
      "text": "[PSAL 78:57]",
      "word_count": 5,
      "hebrew": "וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם נֶ֝הְפְּכ֗וּ כְּקֶ֣שֶׁת רְמִיָּֽה׃"
    },
    "58": {
      "verse_number": 58,
      "sort_number": 58,
      "text": "[PSAL 78:58]",
      "word_count": 5,
      "hebrew": "וַיַּכְעִיס֥וּהוּ בְּבָמוֹתָ֑ם וּ֝בִפְסִילֵיהֶ֗ם יַקְנִיאֽוּהוּ׃"
    },
    "59": {
      "verse_number": 59,
      "sort_number": 59,
      "text": "[PSAL 78:59]",
      "word_count": 5,
      "hebrew": "שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס מְ֝אֹ֗ד בְּיִשְׂרָאֵֽל׃"
    },
    "60": {
      "verse_number": 60,
      "sort_number": 60,
      "text": "[PSAL 78:60]",
      "word_count": 5,
      "hebrew": "וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל שִׁכֵּ֥ן בָּאָדָֽם׃"
    },
    "61": {
      "verse_number": 61,
      "sort_number": 61,
      "text": "[PSAL 78:61]",
      "word_count": 5,
      "hebrew": "וַיִּתֵּ֣ן לַשְּׁבִ֣י עֻזּ֑וֹ וְֽתִפְאַרְתּ֥וֹ בְיַד צָֽר׃"
    },
    "62": {
      "verse_number": 62,
      "sort_number": 62,
      "text": "[PSAL 78:62]",
      "word_count": 5,
      "hebrew": "וַיַּסְגֵּ֣ר לַחֶ֣רֶב עַמּ֑וֹ וּ֝בְנַחֲלָת֗וֹ הִתְעַבָּֽר׃"
    },
    "63": {
      "verse_number": 63,
      "sort_number": 63,
      "text": "[PSAL 78:63]",
      "word_count": 5,
      "hebrew": "בַּחוּרָ֥יו אָֽכְלָה אֵ֑שׁ וּ֝בְתוּלֹתָ֗יו לֹ֣א הוּלָּֽלוּ׃"
    },
    "64": {
      "verse_number": 64,
      "sort_number": 64,
      "text": "[PSAL 78:64]",
      "word_count": 5,
      "hebrew": "כֹּ֭הֲנָיו בַּחֶ֣רֶב נָפָ֑לוּ וְ֝אַלְמְנֹתָ֗יו לֹ֣א תִבְכֶּֽינָה׃"
    },
    "65": {
      "verse_number": 65,
      "sort_number": 65,
      "text": "[PSAL 78:65]",
      "word_count": 5,
      "hebrew": "וַיִּקַ֖ץ כְּיָשֵׁ֥ן אֲדֹנָ֑י כְּ֝גִבּ֗וֹר מִתְרוֹנֵ֥ן מִיָּֽיִן׃"
    },
    "66": {
      "verse_number": 66,
      "sort_number": 66,
      "text": "[PSAL 78:66]",
      "word_count": 5,
      "hebrew": "וַיַּךְ צָרָ֥יו אָח֑וֹר חֶרְפַּ֥ת ע֝וֹלָ֗ם נָ֣תַן לָֽמוֹ׃"
    },
    "67": {
      "verse_number": 67,
      "sort_number": 67,
      "text": "[PSAL 78:67]",
      "word_count": 5,
      "hebrew": "וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃"
    },
    "68": {
      "verse_number": 68,
      "sort_number": 68,
      "text": "[PSAL 78:68]",
      "word_count": 5,
      "hebrew": "וַ֭יִּבְחַר אֶת שֵׁ֣בֶט יְהוּדָ֑ה אֶֽת הַ֥ר צִ֝יּ֗וֹן אֲשֶׁ֣ר אָהֵֽב׃"
    },
    "69": {
      "verse_number": 69,
      "sort_number": 69,
      "text": "[PSAL 78:69]",
      "word_count": 5,
      "hebrew": "וַיִּ֣בֶן כְּמוֹ רָ֭מִים מִקְדָּשׁ֑וֹ כְּ֝אֶ֗רֶץ יְסָדָ֥הּ לְעוֹלָֽם׃"
    },
    "70": {
      "verse_number": 70,
      "sort_number": 70,
      "text": "[PSAL 78:70]",
      "word_count": 5,
      "hebrew": "וַ֭יִּבְחַר בְּדָוִ֣ד עַבְדּ֑וֹ וַ֝יִּקָּחֵ֗הוּ מִֽמִּכְלְאֹ֥ת צֹֽאן׃"
    },
    "71": {
      "verse_number": 71,
      "sort_number": 71,
      "text": "[PSAL 78:71]",
      "word_count": 5,
      "hebrew": "מֵאַחַ֥ר עָל֗וֹת הֱ֫בִיא֥וֹ לִ֭רְעוֹת בְּיַעֲקֹ֣ב עַמּ֑וֹ וּ֝בְיִשְׂרָאֵ֗ל נַחֲלָתֽוֹ׃"
    },
    "72": {
      "verse_number": 72,
      "sort_number": 72,
      "text": "[PSAL 78:72]",
      "word_count": 5,
      "hebrew": "וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת כַּפָּ֣יו יַנְחֵֽם׃"
    }
  }
}