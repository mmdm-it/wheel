{
  "chapter_id": "LEVI_025",
  "chapter_key": "25",
  "chapter_number": 25,
  "sort_number": 25,
  "name": "25",
  "book_key": "LEVI",
  "testament": "Vetus_Testamentum",
  "section": "Pentateuchus",
  "verse_count": 55,
  "verses": {
    "1": {
      "verse_number": 1,
      "sort_number": 1,
      "text": "[LEVI 25:1]",
      "word_count": 5,
      "hebrew": "וַיְדַבֵּ֤ר יְהוָה֙ אֶל מֹשֶׁ֔ה בְּהַ֥ר סִינַ֖י לֵאמֹֽר׃"
    },
    "2": {
      "verse_number": 2,
      "sort_number": 2,
      "text": "[LEVI 25:2]",
      "word_count": 5,
      "hebrew": "דַּבֵּ֞ר אֶל בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּ֤י תָבֹ֨אוּ֙ אֶל הָאָ֔רֶץ אֲשֶׁ֥ר אֲנִ֖י נֹתֵ֣ן לָכֶ֑ם וְשָׁבְתָ֣ה הָאָ֔רֶץ שַׁבָּ֖ת לַיהוָֽה׃"
    },
    "3": {
      "verse_number": 3,
      "sort_number": 3,
      "text": "[LEVI 25:3]",
      "word_count": 5,
      "hebrew": "שֵׁ֤שׁ שָׁנִים֙ תִּזְרַ֣ע שָׂדֶ֔ךָ וְשֵׁ֥שׁ שָׁנִ֖ים תִּזְמֹ֣ר כַּרְמֶ֑ךָ וְאָסַפְתָּ֖ אֶת תְּבוּאָתָֽהּ׃"
    },
    "4": {
      "verse_number": 4,
      "sort_number": 4,
      "text": "[LEVI 25:4]",
      "word_count": 5,
      "hebrew": "וּבַשָּׁנָ֣ה הַשְּׁבִיעִ֗ת שַׁבַּ֤ת שַׁבָּתוֹן֙ יִהְיֶ֣ה לָאָ֔רֶץ שַׁבָּ֖ת לַיהוָ֑ה שָֽׂדְךָ֙ לֹ֣א תִזְרָ֔ע וְכַרְמְךָ֖ לֹ֥א תִזְמֹֽר׃"
    },
    "5": {
      "verse_number": 5,
      "sort_number": 5,
      "text": "[LEVI 25:5]",
      "word_count": 5,
      "hebrew": "אֵ֣ת סְפִ֤יחַ קְצִֽירְךָ֙ לֹ֣א תִקְצ֔וֹר וְאֶת עִנְּבֵ֥י נְזִירֶ֖ךָ לֹ֣א תִבְצֹ֑ר שְׁנַ֥ת שַׁבָּת֖וֹן יִהְיֶ֥ה לָאָֽרֶץ׃"
    },
    "6": {
      "verse_number": 6,
      "sort_number": 6,
      "text": "[LEVI 25:6]",
      "word_count": 5,
      "hebrew": "וְ֠הָיְתָה שַׁבַּ֨ת הָאָ֤רֶץ לָכֶם֙ לְאָכְלָ֔ה לְךָ֖ וּלְעַבְדְּךָ֣ וְלַאֲמָתֶ֑ךָ וְלִשְׂכִֽירְךָ֙ וּלְתוֹשָׁ֣בְךָ֔ הַגָּרִ֖ים עִמָּֽךְ׃"
    },
    "7": {
      "verse_number": 7,
      "sort_number": 7,
      "text": "[LEVI 25:7]",
      "word_count": 5,
      "hebrew": "וְלִ֨בְהֶמְתְּךָ֔ וְלַֽחַיָּ֖ה אֲשֶׁ֣ר בְּאַרְצֶ֑ךָ תִּהְיֶ֥ה כָל תְּבוּאָתָ֖הּ לֶאֱכֹֽל׃"
    },
    "8": {
      "verse_number": 8,
      "sort_number": 8,
      "text": "[LEVI 25:8]",
      "word_count": 5,
      "hebrew": "וְסָפַרְתָּ֣ לְךָ֗ שֶׁ֚בַע שַׁבְּתֹ֣ת שָׁנִ֔ים שֶׁ֥בַע שָׁנִ֖ים שֶׁ֣בַע פְּעָמִ֑ים וְהָי֣וּ לְךָ֗ יְמֵי֙ שֶׁ֚בַע שַׁבְּתֹ֣ת הַשָּׁנִ֔ים תֵּ֥שַׁע וְאַרְבָּעִ֖ים שָׁנָֽה׃"
    },
    "9": {
      "verse_number": 9,
      "sort_number": 9,
      "text": "[LEVI 25:9]",
      "word_count": 5,
      "hebrew": "וְהַֽעֲבַרְתָּ֞ שׁוֹפַ֤ר תְּרוּעָה֙ בַּחֹ֣דֶשׁ הַשְּׁבִעִ֔י בֶּעָשׂ֖וֹר לַחֹ֑דֶשׁ בְּיוֹם֙ הַכִּפֻּרִ֔ים תַּעֲבִ֥ירוּ שׁוֹפָ֖ר בְּכָל אַרְצְכֶֽם׃"
    },
    "10": {
      "verse_number": 10,
      "sort_number": 10,
      "text": "[LEVI 25:10]",
      "word_count": 5,
      "hebrew": "וְקִדַּשְׁתֶּ֗ם אֵ֣ת שְׁנַ֤ת הַחֲמִשִּׁים֙ שָׁנָ֔ה וּקְרָאתֶ֥ם דְּר֛וֹר בָּאָ֖רֶץ לְכָל יֹשְׁבֶ֑יהָ יוֹבֵ֥ל הִוא֙ תִּהְיֶ֣ה לָכֶ֔ם וְשַׁבְתֶּ֗ם אִ֚ישׁ אֶל אֲחֻזָּת֔וֹ וְאִ֥ישׁ אֶל מִשְׁפַּחְתּ֖וֹ תָּשֻֽׁבוּ׃"
    },
    "11": {
      "verse_number": 11,
      "sort_number": 11,
      "text": "[LEVI 25:11]",
      "word_count": 5,
      "hebrew": "יוֹבֵ֣ל הִ֗וא שְׁנַ֛ת הַחֲמִשִּׁ֥ים שָׁנָ֖ה תִּהְיֶ֣ה לָכֶ֑ם לֹ֣א תִזְרָ֔עוּ וְלֹ֤א תִקְצְרוּ֙ אֶת סְפִיחֶ֔יהָ וְלֹ֥א תִבְצְר֖וּ אֶת נְזִרֶֽיהָ׃"
    },
    "12": {
      "verse_number": 12,
      "sort_number": 12,
      "text": "[LEVI 25:12]",
      "word_count": 5,
      "hebrew": "כִּ֚י יוֹבֵ֣ל הִ֔וא קֹ֖דֶשׁ תִּהְיֶ֣ה לָכֶ֑ם מִן הַ֨שָּׂדֶ֔ה תֹּאכְל֖וּ אֶת תְּבוּאָתָֽהּ׃"
    },
    "13": {
      "verse_number": 13,
      "sort_number": 13,
      "text": "[LEVI 25:13]",
      "word_count": 5,
      "hebrew": "בִּשְׁנַ֥ת הַיּוֹבֵ֖ל הַזֹּ֑את תָּשֻׁ֕בוּ אִ֖ישׁ אֶל אֲחֻזָּתֽוֹ׃"
    },
    "14": {
      "verse_number": 14,
      "sort_number": 14,
      "text": "[LEVI 25:14]",
      "word_count": 5,
      "hebrew": "וְכִֽי תִמְכְּר֤וּ מִמְכָּר֙ לַעֲמִיתֶ֔ךָ א֥וֹ קָנֹ֖ה מִיַּ֣ד עֲמִיתֶ֑ךָ אַל תּוֹנ֖וּ אִ֥ישׁ אֶת אָחִֽיו׃"
    },
    "15": {
      "verse_number": 15,
      "sort_number": 15,
      "text": "[LEVI 25:15]",
      "word_count": 5,
      "hebrew": "בְּמִסְפַּ֤ר שָׁנִים֙ אַחַ֣ר הַיּוֹבֵ֔ל תִּקְנֶ֖ה מֵאֵ֣ת עֲמִיתֶ֑ךָ בְּמִסְפַּ֥ר שְׁנֵֽי תְבוּאֹ֖ת יִמְכָּר לָֽךְ׃"
    },
    "16": {
      "verse_number": 16,
      "sort_number": 16,
      "text": "[LEVI 25:16]",
      "word_count": 5,
      "hebrew": "לְפִ֣י רֹ֣ב הַשָּׁנִ֗ים תַּרְבֶּה֙ מִקְנָת֔וֹ וּלְפִי֙ מְעֹ֣ט הַשָּׁנִ֔ים תַּמְעִ֖יט מִקְנָת֑וֹ כִּ֚י מִסְפַּ֣ר תְּבוּאֹ֔ת ה֥וּא מֹכֵ֖ר לָֽךְ׃"
    },
    "17": {
      "verse_number": 17,
      "sort_number": 17,
      "text": "[LEVI 25:17]",
      "word_count": 5,
      "hebrew": "וְלֹ֤א תוֹנוּ֙ אִ֣ישׁ אֶת עֲמִית֔וֹ וְיָרֵ֖אתָ מֵֽאֱלֹהֶ֑יךָ כִּ֛י אֲנִ֥י יְהֹוָ֖ה אֱלֹהֵיכֶֽם׃"
    },
    "18": {
      "verse_number": 18,
      "sort_number": 18,
      "text": "[LEVI 25:18]",
      "word_count": 5,
      "hebrew": "וַעֲשִׂיתֶם֙ אֶת חֻקֹּתַ֔י וְאֶת מִשְׁפָּטַ֥י תִּשְׁמְר֖וּ וַעֲשִׂיתֶ֣ם אֹתָ֑ם וִֽישַׁבְתֶּ֥ם עַל הָאָ֖רֶץ לָבֶֽטַח׃"
    },
    "19": {
      "verse_number": 19,
      "sort_number": 19,
      "text": "[LEVI 25:19]",
      "word_count": 5,
      "hebrew": "וְנָתְנָ֤ה הָאָ֨רֶץ֙ פִּרְיָ֔הּ וַאֲכַלְתֶּ֖ם לָשֹׂ֑בַע וִֽישַׁבְתֶּ֥ם לָבֶ֖טַח עָלֶֽיהָ׃"
    },
    "20": {
      "verse_number": 20,
      "sort_number": 20,
      "text": "[LEVI 25:20]",
      "word_count": 5,
      "hebrew": "וְכִ֣י תֹאמְר֔וּ מַה נֹּאכַ֤֖ל בַּשָּׁנָ֣ה הַשְּׁבִיעִ֑ת הֵ֚ן לֹ֣א נִזְרָ֔ע וְלֹ֥א נֶאֱסֹ֖ף אֶת תְּבוּאָתֵֽנוּ׃"
    },
    "21": {
      "verse_number": 21,
      "sort_number": 21,
      "text": "[LEVI 25:21]",
      "word_count": 5,
      "hebrew": "וְצִוִּ֤יתִי אֶת בִּרְכָתִי֙ לָכֶ֔ם בַּשָּׁנָ֖ה הַשִּׁשִּׁ֑ית וְעָשָׂת֙ אֶת הַתְּבוּאָ֔ה לִשְׁלֹ֖שׁ הַשָּׁנִֽים׃"
    },
    "22": {
      "verse_number": 22,
      "sort_number": 22,
      "text": "[LEVI 25:22]",
      "word_count": 5,
      "hebrew": "וּזְרַעְתֶּ֗ם אֵ֚ת הַשָּׁנָ֣ה הַשְּׁמִינִ֔ת וַאֲכַלְתֶּ֖ם מִן הַתְּבוּאָ֣ה יָשָׁ֑ן עַ֣ד הַשָּׁנָ֣ה הַתְּשִׁיעִ֗ת עַד בּוֹא֙ תְּב֣וּאָתָ֔הּ תֹּאכְל֖וּ יָשָֽׁן׃"
    },
    "23": {
      "verse_number": 23,
      "sort_number": 23,
      "text": "[LEVI 25:23]",
      "word_count": 5,
      "hebrew": "וְהָאָ֗רֶץ לֹ֤א תִמָּכֵר֙ לִצְמִתֻ֔ת כִּי לִ֖י הָאָ֑רֶץ כִּֽי גֵרִ֧ים וְתוֹשָׁבִ֛ים אַתֶּ֖ם עִמָּדִֽי׃"
    },
    "24": {
      "verse_number": 24,
      "sort_number": 24,
      "text": "[LEVI 25:24]",
      "word_count": 5,
      "hebrew": "וּבְכֹ֖ל אֶ֣רֶץ אֲחֻזַּתְכֶ֑ם גְּאֻלָּ֖ה תִּתְּנ֥וּ לָאָֽרֶץ׃"
    },
    "25": {
      "verse_number": 25,
      "sort_number": 25,
      "text": "[LEVI 25:25]",
      "word_count": 5,
      "hebrew": "כִּֽי יָמ֣וּךְ אָחִ֔יךָ וּמָכַ֖ר מֵאֲחֻזָּת֑וֹ וּבָ֤א גֹֽאֲלוֹ֙ הַקָּרֹ֣ב אֵלָ֔יו וְגָאַ֕ל אֵ֖ת מִמְכַּ֥ר אָחִֽיו׃"
    },
    "26": {
      "verse_number": 26,
      "sort_number": 26,
      "text": "[LEVI 25:26]",
      "word_count": 5,
      "hebrew": "וְאִ֕ישׁ כִּ֛י לֹ֥א יִֽהְיֶה לּ֖וֹ גֹּאֵ֑ל וְהִשִּׂ֣יגָה יָד֔וֹ וּמָצָ֖א כְּדֵ֥י גְאֻלָּתֽוֹ׃"
    },
    "27": {
      "verse_number": 27,
      "sort_number": 27,
      "text": "[LEVI 25:27]",
      "word_count": 5,
      "hebrew": "וְחִשַּׁב֙ אֶת שְׁנֵ֣י מִמְכָּר֔וֹ וְהֵשִׁיב֙ אֶת הָ֣עֹדֵ֔ף לָאִ֖ישׁ אֲשֶׁ֣ר מָֽכַר ל֑וֹ וְשָׁ֖ב לַאֲחֻזָּתֽוֹ׃"
    },
    "28": {
      "verse_number": 28,
      "sort_number": 28,
      "text": "[LEVI 25:28]",
      "word_count": 5,
      "hebrew": "וְאִ֨ם לֹֽא מָֽצְאָ֜ה יָד֗וֹ דֵּי֮ הָשִׁ֣יב לוֹ֒ וְהָיָ֣ה מִמְכָּר֗וֹ בְּיַד֙ הַקֹּנֶ֣ה אֹת֔וֹ עַ֖ד שְׁנַ֣ת הַיּוֹבֵ֑ל וְיָצָא֙ בַּיֹּבֵ֔ל וְשָׁ֖ב לַאֲחֻזָּתֽוֹ׃"
    },
    "29": {
      "verse_number": 29,
      "sort_number": 29,
      "text": "[LEVI 25:29]",
      "word_count": 5,
      "hebrew": "וְאִ֗ישׁ כִּֽי יִמְכֹּ֤ר בֵּית מוֹשַׁב֙ עִ֣יר חוֹמָ֔ה וְהָיְתָה֙ גְּאֻלָּת֔וֹ עַד תֹּ֖ם שְׁנַ֣ת מִמְכָּר֑וֹ יָמִ֖ים תִּהְיֶ֥ה גְאֻלָּתֽוֹ׃"
    },
    "30": {
      "verse_number": 30,
      "sort_number": 30,
      "text": "[LEVI 25:30]",
      "word_count": 5,
      "hebrew": "וְאִ֣ם לֹֽא יִגָּאֵ֗ל עַד מְלֹ֣את לוֹ֮ שָׁנָ֣ה תְמִימָה֒ וְ֠קָם הַבַּ֨יִת אֲשֶׁר בָּעִ֜יר אֲשֶׁר לא ל֣וֹ חֹמָ֗ה לַצְּמִיתֻ֛ת לַקֹּנֶ֥ה אֹת֖וֹ לְדֹרֹתָ֑יו לֹ֥א יֵצֵ֖א בַּיֹּבֵֽל׃"
    },
    "31": {
      "verse_number": 31,
      "sort_number": 31,
      "text": "[LEVI 25:31]",
      "word_count": 5,
      "hebrew": "וּבָתֵּ֣י הַחֲצֵרִ֗ים אֲשֶׁ֨ר אֵין לָהֶ֤ם חֹמָה֙ סָבִ֔יב עַל שְׂדֵ֥ה הָאָ֖רֶץ יֵחָשֵׁ֑ב גְּאֻלָּה֙ תִּהְיֶה לּ֔וֹ וּבַיֹּבֵ֖ל יֵצֵֽא׃"
    },
    "32": {
      "verse_number": 32,
      "sort_number": 32,
      "text": "[LEVI 25:32]",
      "word_count": 5,
      "hebrew": "וְעָרֵי֙ הַלְוִיִּ֔ם בָּתֵּ֖י עָרֵ֣י אֲחֻזָּתָ֑ם גְּאֻלַּ֥ת עוֹלָ֖ם תִּהְיֶ֥ה לַלְוִיִּֽם׃"
    },
    "33": {
      "verse_number": 33,
      "sort_number": 33,
      "text": "[LEVI 25:33]",
      "word_count": 5,
      "hebrew": "וַאֲשֶׁ֤ר יִגְאַל֙ מִן הַלְוִיִּ֔ם וְיָצָ֧א מִמְכַּר בַּ֛יִת וְעִ֥יר אֲחֻזָּת֖וֹ בַּיֹּבֵ֑ל כִּ֣י בָתֵּ֞י עָרֵ֣י הַלְוִיִּ֗ם הִ֚וא אֲחֻזָּתָ֔ם בְּת֖וֹךְ בְּנֵ֥י יִשְׂרָאֵֽל׃"
    },
    "34": {
      "verse_number": 34,
      "sort_number": 34,
      "text": "[LEVI 25:34]",
      "word_count": 5,
      "hebrew": "וּֽשְׂדֵ֛ה מִגְרַ֥שׁ עָרֵיהֶ֖ם לֹ֣א יִמָּכֵ֑ר כִּֽי אֲחֻזַּ֥ת עוֹלָ֛ם ה֖וּא לָהֶֽם׃"
    },
    "35": {
      "verse_number": 35,
      "sort_number": 35,
      "text": "[LEVI 25:35]",
      "word_count": 5,
      "hebrew": "וְכִֽי יָמ֣וּךְ אָחִ֔יךָ וּמָ֥טָה יָד֖וֹ עִמָּ֑ךְ וְהֶֽחֱזַ֣קְתָּ בּ֔וֹ גֵּ֧ר וְתוֹשָׁ֛ב וָחַ֖י עִמָּֽךְ׃"
    },
    "36": {
      "verse_number": 36,
      "sort_number": 36,
      "text": "[LEVI 25:36]",
      "word_count": 5,
      "hebrew": "אַל תִּקַּ֤ח מֵֽאִתּוֹ֙ נֶ֣שֶׁךְ וְתַרְבִּ֔ית וְיָרֵ֖אתָ מֵֽאֱלֹהֶ֑יךָ וְחֵ֥י אָחִ֖יךָ עִמָּֽךְ׃"
    },
    "37": {
      "verse_number": 37,
      "sort_number": 37,
      "text": "[LEVI 25:37]",
      "word_count": 5,
      "hebrew": "אֶ֨ת כַּסְפְּךָ֔ לֹֽא תִתֵּ֥ן ל֖וֹ בְּנֶ֑שֶׁךְ וּבְמַרְבִּ֖ית לֹא תִתֵּ֥ן אָכְלֶֽךָ׃"
    },
    "38": {
      "verse_number": 38,
      "sort_number": 38,
      "text": "[LEVI 25:38]",
      "word_count": 5,
      "hebrew": "אֲנִ֗י יְהוָה֙ אֱלֹ֣הֵיכֶ֔ם אֲשֶׁר הוֹצֵ֥אתִי אֶתְכֶ֖ם מֵאֶ֣רֶץ מִצְרָ֑יִם לָתֵ֤ת לָכֶם֙ אֶת אֶ֣רֶץ כְּנַ֔עַן לִהְי֥וֹת לָכֶ֖ם לֵאלֹהִֽים׃"
    },
    "39": {
      "verse_number": 39,
      "sort_number": 39,
      "text": "[LEVI 25:39]",
      "word_count": 5,
      "hebrew": "וְכִֽי יָמ֥וּךְ אָחִ֛יךָ עִמָּ֖ךְ וְנִמְכַּר לָ֑ךְ לֹא תַעֲבֹ֥ד בּ֖וֹ עֲבֹ֥דַת עָֽבֶד׃"
    },
    "40": {
      "verse_number": 40,
      "sort_number": 40,
      "text": "[LEVI 25:40]",
      "word_count": 5,
      "hebrew": "כְּשָׂכִ֥יר כְּתוֹשָׁ֖ב יִהְיֶ֣ה עִמָּ֑ךְ עַד שְׁנַ֥ת הַיֹּבֵ֖ל יַעֲבֹ֥ד עִמָּֽךְ׃"
    },
    "41": {
      "verse_number": 41,
      "sort_number": 41,
      "text": "[LEVI 25:41]",
      "word_count": 5,
      "hebrew": "וְיָצָא֙ מֵֽעִמָּ֔ךְ ה֖וּא וּבָנָ֣יו עִמּ֑וֹ וְשָׁב֙ אֶל מִשְׁפַּחְתּ֔וֹ וְאֶל אֲחֻזַּ֥ת אֲבֹתָ֖יו יָשֽׁוּב׃"
    },
    "42": {
      "verse_number": 42,
      "sort_number": 42,
      "text": "[LEVI 25:42]",
      "word_count": 5,
      "hebrew": "כִּֽי עֲבָדַ֣י הֵ֔ם אֲשֶׁר הוֹצֵ֥אתִי אֹתָ֖ם מֵאֶ֣רֶץ מִצְרָ֑יִם לֹ֥א יִמָּכְר֖וּ מִמְכֶּ֥רֶת עָֽבֶד׃"
    },
    "43": {
      "verse_number": 43,
      "sort_number": 43,
      "text": "[LEVI 25:43]",
      "word_count": 5,
      "hebrew": "לֹא תִרְדֶּ֥ה ב֖וֹ בְּפָ֑רֶךְ וְיָרֵ֖אתָ מֵאֱלֹהֶֽיךָ׃"
    },
    "44": {
      "verse_number": 44,
      "sort_number": 44,
      "text": "[LEVI 25:44]",
      "word_count": 5,
      "hebrew": "וְעַבְדְּךָ֥ וַאֲמָתְךָ֖ אֲשֶׁ֣ר יִהְיוּ לָ֑ךְ מֵאֵ֣ת הַגּוֹיִ֗ם אֲשֶׁר֙ סְבִיבֹ֣תֵיכֶ֔ם מֵהֶ֥ם תִּקְנ֖וּ עֶ֥בֶד וְאָמָֽה׃"
    },
    "45": {
      "verse_number": 45,
      "sort_number": 45,
      "text": "[LEVI 25:45]",
      "word_count": 5,
      "hebrew": "וְ֠גַם מִבְּנֵ֨י הַתּוֹשָׁבִ֜ים הַגָּרִ֤ים עִמָּכֶם֙ מֵהֶ֣ם תִּקְנ֔וּ וּמִמִּשְׁפַּחְתָּם֙ אֲשֶׁ֣ר עִמָּכֶ֔ם אֲשֶׁ֥ר הוֹלִ֖ידוּ בְּאַרְצְכֶ֑ם וְהָי֥וּ לָכֶ֖ם לַֽאֲחֻזָּֽה׃"
    },
    "46": {
      "verse_number": 46,
      "sort_number": 46,
      "text": "[LEVI 25:46]",
      "word_count": 5,
      "hebrew": "וְהִתְנַחֲלְתֶּ֨ם אֹתָ֜ם לִבְנֵיכֶ֤ם אַחֲרֵיכֶם֙ לָרֶ֣שֶׁת אֲחֻזָּ֔ה לְעֹלָ֖ם בָּהֶ֣ם תַּעֲבֹ֑דוּ וּבְאַ֨חֵיכֶ֤ם בְּנֵֽי יִשְׂרָאֵל֙ אִ֣ישׁ בְּאָחִ֔יו לֹא תִרְדֶּ֥ה ב֖וֹ בְּפָֽרֶךְ׃"
    },
    "47": {
      "verse_number": 47,
      "sort_number": 47,
      "text": "[LEVI 25:47]",
      "word_count": 5,
      "hebrew": "וְכִ֣י תַשִּׂ֗יג יַ֣ד גֵּ֤ר וְתוֹשָׁב֙ עִמָּ֔ךְ וּמָ֥ךְ אָחִ֖יךָ עִמּ֑וֹ וְנִמְכַּ֗ר לְגֵ֤ר תּוֹשָׁב֙ עִמָּ֔ךְ א֥וֹ לְעֵ֖קֶר מִשְׁפַּ֥חַת גֵּֽר׃"
    },
    "48": {
      "verse_number": 48,
      "sort_number": 48,
      "text": "[LEVI 25:48]",
      "word_count": 5,
      "hebrew": "אַחֲרֵ֣י נִמְכַּ֔ר גְּאֻלָּ֖ה תִּהְיֶה לּ֑וֹ אֶחָ֥ד מֵאֶחָ֖יו יִגְאָלֶֽנּוּ׃"
    },
    "49": {
      "verse_number": 49,
      "sort_number": 49,
      "text": "[LEVI 25:49]",
      "word_count": 5,
      "hebrew": "אוֹ דֹד֞וֹ א֤וֹ בֶן דֹּדוֹ֙ יִגְאָלֶ֔נּוּ אֽוֹ מִשְּׁאֵ֧ר בְּשָׂר֛וֹ מִמִּשְׁפַּחְתּ֖וֹ יִגְאָלֶ֑נּוּ אֽוֹ הִשִּׂ֥יגָה יָד֖וֹ וְנִגְאָֽל׃"
    },
    "50": {
      "verse_number": 50,
      "sort_number": 50,
      "text": "[LEVI 25:50]",
      "word_count": 5,
      "hebrew": "וְחִשַּׁב֙ עִם קֹנֵ֔הוּ מִשְּׁנַת֙ הִמָּ֣כְרוֹ ל֔וֹ עַ֖ד שְׁנַ֣ת הַיֹּבֵ֑ל וְהָיָ֞ה כֶּ֤סֶף מִמְכָּרוֹ֙ בְּמִסְפַּ֣ר שָׁנִ֔ים כִּימֵ֥י שָׂכִ֖יר יִהְיֶ֥ה עִמּֽוֹ׃"
    },
    "51": {
      "verse_number": 51,
      "sort_number": 51,
      "text": "[LEVI 25:51]",
      "word_count": 5,
      "hebrew": "אִם ע֥וֹד רַבּ֖וֹת בַּשָּׁנִ֑ים לְפִיהֶן֙ יָשִׁ֣יב גְּאֻלָּת֔וֹ מִכֶּ֖סֶף מִקְנָתֽוֹ׃"
    },
    "52": {
      "verse_number": 52,
      "sort_number": 52,
      "text": "[LEVI 25:52]",
      "word_count": 5,
      "hebrew": "וְאִם מְעַ֞ט נִשְׁאַ֧ר בַּשָּׁנִ֛ים עַד שְׁנַ֥ת הַיֹּבֵ֖ל וְחִשַּׁב ל֑וֹ כְּפִ֣י שָׁנָ֔יו יָשִׁ֖יב אֶת גְּאֻלָּתֽוֹ׃"
    },
    "53": {
      "verse_number": 53,
      "sort_number": 53,
      "text": "[LEVI 25:53]",
      "word_count": 5,
      "hebrew": "כִּשְׂכִ֥יר שָׁנָ֛ה בְּשָׁנָ֖ה יִהְיֶ֣ה עִמּ֑וֹ לֹֽא יִרְדֶּ֥נּֽוּ בְּפֶ֖רֶךְ לְעֵינֶֽיךָ׃"
    },
    "54": {
      "verse_number": 54,
      "sort_number": 54,
      "text": "[LEVI 25:54]",
      "word_count": 5,
      "hebrew": "וְאִם לֹ֥א יִגָּאֵ֖ל בְּאֵ֑לֶּה וְיָצָא֙ בִּשְׁנַ֣ת הַיֹּבֵ֔ל ה֖וּא וּבָנָ֥יו עִמּֽוֹ׃"
    },
    "55": {
      "verse_number": 55,
      "sort_number": 55,
      "text": "[LEVI 25:55]",
      "word_count": 5,
      "hebrew": "כִּֽי לִ֤י בְנֵֽי יִשְׂרָאֵל֙ עֲבָדִ֔ים עֲבָדַ֣י הֵ֔ם אֲשֶׁר הוֹצֵ֥אתִי אוֹתָ֖ם מֵאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃"
    }
  }
}