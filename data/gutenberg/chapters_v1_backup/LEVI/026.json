{
  "chapter_id": "LEVI_026",
  "chapter_key": "26",
  "chapter_number": 26,
  "sort_number": 26,
  "name": "26",
  "book_key": "LEVI",
  "testament": "Vetus_Testamentum",
  "section": "Pentateuchus",
  "verse_count": 46,
  "verses": {
    "1": {
      "verse_number": 1,
      "sort_number": 1,
      "text": "[LEVI 26:1]",
      "word_count": 5,
      "hebrew": "לֹֽא תַעֲשׂ֨וּ לָכֶ֜ם אֱלִילִ֗ם וּפֶ֤סֶל וּמַצֵּבָה֙ לֹֽא תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙ בְּאַרְצְכֶ֔ם לְהִֽשְׁתַּחֲוֺ֖ת עָלֶ֑יהָ כִּ֛י אֲנִ֥י יְהוָ֖ה אֱלֹהֵיכֶֽם׃"
    },
    "2": {
      "verse_number": 2,
      "sort_number": 2,
      "text": "[LEVI 26:2]",
      "word_count": 5,
      "hebrew": "אֶת שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃"
    },
    "3": {
      "verse_number": 3,
      "sort_number": 3,
      "text": "[LEVI 26:3]",
      "word_count": 5,
      "hebrew": "אִם בְּחֻקֹּתַ֖י תֵּלֵ֑כוּ וְאֶת מִצְוֺתַ֣י תִּשְׁמְר֔וּ וַעֲשִׂיתֶ֖ם אֹתָֽם׃"
    },
    "4": {
      "verse_number": 4,
      "sort_number": 4,
      "text": "[LEVI 26:4]",
      "word_count": 5,
      "hebrew": "וְנָתַתִּ֥י גִשְׁמֵיכֶ֖ם בְּעִתָּ֑ם וְנָתְנָ֤ה הָאָ֨רֶץ֙ יְבוּלָ֔הּ וְעֵ֥ץ הַשָּׂדֶ֖ה יִתֵּ֥ן פִּרְיֽוֹ׃"
    },
    "5": {
      "verse_number": 5,
      "sort_number": 5,
      "text": "[LEVI 26:5]",
      "word_count": 5,
      "hebrew": "וְהִשִּׂ֨יג לָכֶ֥ם דַּ֨יִשׁ֙ אֶת בָּצִ֔יר וּבָצִ֖יר יַשִּׂ֣יג אֶת זָ֑רַע וַאֲכַלְתֶּ֤ם לַחְמְכֶם֙ לָשֹׂ֔בַע וִֽישַׁבְתֶּ֥ם לָבֶ֖טַח בְּאַרְצְכֶֽם׃"
    },
    "6": {
      "verse_number": 6,
      "sort_number": 6,
      "text": "[LEVI 26:6]",
      "word_count": 5,
      "hebrew": "וְנָתַתִּ֤י שָׁלוֹם֙ בָּאָ֔רֶץ וּשְׁכַבְתֶּ֖ם וְאֵ֣ין מַחֲרִ֑יד וְהִשְׁבַּתִּ֞י חַיָּ֤ה רָעָה֙ מִן הָאָ֔רֶץ וְחֶ֖רֶב לֹא תַעֲבֹ֥ר בְּאַרְצְכֶֽם׃"
    },
    "7": {
      "verse_number": 7,
      "sort_number": 7,
      "text": "[LEVI 26:7]",
      "word_count": 5,
      "hebrew": "וּרְדַפְתֶּ֖ם אֶת אֹיְבֵיכֶ֑ם וְנָפְל֥וּ לִפְנֵיכֶ֖ם לֶחָֽרֶב׃"
    },
    "8": {
      "verse_number": 8,
      "sort_number": 8,
      "text": "[LEVI 26:8]",
      "word_count": 5,
      "hebrew": "וְרָדְפ֨וּ מִכֶּ֤ם חֲמִשָּׁה֙ מֵאָ֔ה וּמֵאָ֥ה מִכֶּ֖ם רְבָבָ֣ה יִרְדֹּ֑פוּ וְנָפְל֧וּ אֹיְבֵיכֶ֛ם לִפְנֵיכֶ֖ם לֶחָֽרֶב׃"
    },
    "9": {
      "verse_number": 9,
      "sort_number": 9,
      "text": "[LEVI 26:9]",
      "word_count": 5,
      "hebrew": "וּפָנִ֣יתִי אֲלֵיכֶ֔ם וְהִפְרֵיתִ֣י אֶתְכֶ֔ם וְהִרְבֵּיתִ֖י אֶתְכֶ֑ם וַהֲקִימֹתִ֥י אֶת בְּרִיתִ֖י אִתְּכֶֽם׃"
    },
    "10": {
      "verse_number": 10,
      "sort_number": 10,
      "text": "[LEVI 26:10]",
      "word_count": 5,
      "hebrew": "וַאֲכַלְתֶּ֥ם יָשָׁ֖ן נוֹשָׁ֑ן וְיָשָׁ֕ן מִפְּנֵ֥י חָדָ֖שׁ תּוֹצִֽיאוּ׃"
    },
    "11": {
      "verse_number": 11,
      "sort_number": 11,
      "text": "[LEVI 26:11]",
      "word_count": 5,
      "hebrew": "וְנָתַתִּ֥י מִשְׁכָּנִ֖י בְּתוֹכְכֶ֑ם וְלֹֽא תִגְעַ֥ל נַפְשִׁ֖י אֶתְכֶֽם׃"
    },
    "12": {
      "verse_number": 12,
      "sort_number": 12,
      "text": "[LEVI 26:12]",
      "word_count": 5,
      "hebrew": "וְהִתְהַלַּכְתִּי֙ בְּת֣וֹכְכֶ֔ם וְהָיִ֥יתִי לָכֶ֖ם לֵֽאלֹהִ֑ים וְאַתֶּ֖ם תִּהְיוּ לִ֥י לְעָֽם׃"
    },
    "13": {
      "verse_number": 13,
      "sort_number": 13,
      "text": "[LEVI 26:13]",
      "word_count": 5,
      "hebrew": "אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם מִֽהְיֹ֥ת לָהֶ֖ם עֲבָדִ֑ים וָאֶשְׁבֹּר֙ מֹטֹ֣ת עֻלְּכֶ֔ם וָאוֹלֵ֥ךְ אֶתְכֶ֖ם קֽוֹמְמִיּֽוּת׃"
    },
    "14": {
      "verse_number": 14,
      "sort_number": 14,
      "text": "[LEVI 26:14]",
      "word_count": 5,
      "hebrew": "וְאִם לֹ֥א תִשְׁמְע֖וּ לִ֑י וְלֹ֣א תַעֲשׂ֔וּ אֵ֥ת כָּל הַמִּצְוֺ֖ת הָאֵֽלֶּה׃"
    },
    "15": {
      "verse_number": 15,
      "sort_number": 15,
      "text": "[LEVI 26:15]",
      "word_count": 5,
      "hebrew": "וְאִם בְּחֻקֹּתַ֣י תִּמְאָ֔סוּ וְאִ֥ם אֶת מִשְׁפָּטַ֖י תִּגְעַ֣ל נַפְשְׁכֶ֑ם לְבִלְתִּ֤י עֲשׂוֹת֙ אֶת כָּל מִצְוֺתַ֔י לְהַפְרְכֶ֖ם אֶת בְּרִיתִֽי׃"
    },
    "16": {
      "verse_number": 16,
      "sort_number": 16,
      "text": "[LEVI 26:16]",
      "word_count": 5,
      "hebrew": "אַף אֲנִ֞י אֶֽעֱשֶׂה זֹּ֣את לָכֶ֗ם וְהִפְקַדְתִּ֨י עֲלֵיכֶ֤ם בֶּֽהָלָה֙ אֶת הַשַּׁחֶ֣פֶת וְאֶת הַקַּדַּ֔חַת מְכַלּ֥וֹת עֵינַ֖יִם וּמְדִיבֹ֣ת נָ֑פֶשׁ וּזְרַעְתֶּ֤ם לָרִיק֙ זַרְעֲכֶ֔ם וַאֲכָלֻ֖הוּ אֹיְבֵיכֶֽם׃"
    },
    "17": {
      "verse_number": 17,
      "sort_number": 17,
      "text": "[LEVI 26:17]",
      "word_count": 5,
      "hebrew": "וְנָתַתִּ֤י פָנַי֙ בָּכֶ֔ם וְנִגַּפְתֶּ֖ם לִפְנֵ֣י אֹיְבֵיכֶ֑ם וְרָד֤וּ בָכֶם֙ שֹֽׂנְאֵיכֶ֔ם וְנַסְתֶּ֖ם וְאֵין רֹדֵ֥ף אֶתְכֶֽם׃"
    },
    "18": {
      "verse_number": 18,
      "sort_number": 18,
      "text": "[LEVI 26:18]",
      "word_count": 5,
      "hebrew": "וְאִ֨ם עַד אֵ֔לֶּה לֹ֥א תִשְׁמְע֖וּ לִ֑י וְיָסַפְתִּי֙ לְיַסְּרָ֣ה אֶתְכֶ֔ם שֶׁ֖בַע עַל חַטֹּאתֵיכֶֽם׃"
    },
    "19": {
      "verse_number": 19,
      "sort_number": 19,
      "text": "[LEVI 26:19]",
      "word_count": 5,
      "hebrew": "וְשָׁבַרְתִּ֖י אֶת גְּא֣וֹן עֻזְּכֶ֑ם וְנָתַתִּ֤י אֶת שְׁמֵיכֶם֙ כַּבַּרְזֶ֔ל וְאֶֽת אַרְצְכֶ֖ם כַּנְּחֻשָֽׁה׃"
    },
    "20": {
      "verse_number": 20,
      "sort_number": 20,
      "text": "[LEVI 26:20]",
      "word_count": 5,
      "hebrew": "וְתַ֥ם לָרִ֖יק כֹּחֲכֶ֑ם וְלֹֽא תִתֵּ֤ן אַרְצְכֶם֙ אֶת יְבוּלָ֔הּ וְעֵ֣ץ הָאָ֔רֶץ לֹ֥א יִתֵּ֖ן פִּרְיֽוֹ׃"
    },
    "21": {
      "verse_number": 21,
      "sort_number": 21,
      "text": "[LEVI 26:21]",
      "word_count": 5,
      "hebrew": "וְאִם תֵּֽלְכ֤וּ עִמִּי֙ קֶ֔רִי וְלֹ֥א תֹאב֖וּ לִשְׁמֹ֣עַֽ לִ֑י וְיָסַפְתִּ֤י עֲלֵיכֶם֙ מַכָּ֔ה שֶׁ֖בַע כְּחַטֹּאתֵיכֶֽם׃"
    },
    "22": {
      "verse_number": 22,
      "sort_number": 22,
      "text": "[LEVI 26:22]",
      "word_count": 5,
      "hebrew": "וְהִשְׁלַחְתִּ֨י בָכֶ֜ם אֶת חַיַּ֤ת הַשָּׂדֶה֙ וְשִׁכְּלָ֣ה אֶתְכֶ֔ם וְהִכְרִ֨יתָה֙ אֶת בְּהֶמְתְּכֶ֔ם וְהִמְעִ֖יטָה אֶתְכֶ֑ם וְנָשַׁ֖מּוּ דַּרְכֵיכֶֽם׃"
    },
    "23": {
      "verse_number": 23,
      "sort_number": 23,
      "text": "[LEVI 26:23]",
      "word_count": 5,
      "hebrew": "וְאִ֨ם בְּאֵ֔לֶּה לֹ֥א תִוָּסְר֖וּ לִ֑י וַהֲלַכְתֶּ֥ם עִמִּ֖י קֶֽרִי׃"
    },
    "24": {
      "verse_number": 24,
      "sort_number": 24,
      "text": "[LEVI 26:24]",
      "word_count": 5,
      "hebrew": "וְהָלַכְתִּ֧י אַף אֲנִ֛י עִמָּכֶ֖ם בְּקֶ֑רִי וְהִכֵּיתִ֤י אֶתְכֶם֙ גַּם אָ֔נִי שֶׁ֖בַע עַל חַטֹּאתֵיכֶֽם׃"
    },
    "25": {
      "verse_number": 25,
      "sort_number": 25,
      "text": "[LEVI 26:25]",
      "word_count": 5,
      "hebrew": "וְהֵבֵאתִ֨י עֲלֵיכֶ֜ם חֶ֗רֶב נֹקֶ֨מֶת֙ נְקַם בְּרִ֔ית וְנֶאֱסַפְתֶּ֖ם אֶל עָרֵיכֶ֑ם וְשִׁלַּ֤חְתִּי דֶ֨בֶר֙ בְּת֣וֹכְכֶ֔ם וְנִתַּתֶּ֖ם בְּיַד אוֹיֵֽב׃"
    },
    "26": {
      "verse_number": 26,
      "sort_number": 26,
      "text": "[LEVI 26:26]",
      "word_count": 5,
      "hebrew": "בְּשִׁבְרִ֣י לָכֶם֮ מַטֵּה לֶחֶם֒ וְ֠אָפוּ עֶ֣שֶׂר נָשִׁ֤ים לַחְמְכֶם֙ בְּתַנּ֣וּר אֶחָ֔ד וְהֵשִׁ֥יבוּ לַחְמְכֶ֖ם בַּמִּשְׁקָ֑ל וַאֲכַלְתֶּ֖ם וְלֹ֥א תִשְׂבָּֽעוּ׃"
    },
    "27": {
      "verse_number": 27,
      "sort_number": 27,
      "text": "[LEVI 26:27]",
      "word_count": 5,
      "hebrew": "וְאִ֨ם בְּזֹ֔את לֹ֥א תִשְׁמְע֖וּ לִ֑י וַהֲלַכְתֶּ֥ם עִמִּ֖י בְּקֶֽרִי׃"
    },
    "28": {
      "verse_number": 28,
      "sort_number": 28,
      "text": "[LEVI 26:28]",
      "word_count": 5,
      "hebrew": "וְהָלַכְתִּ֥י עִמָּכֶ֖ם בַּחֲמַת קֶ֑רִי וְיִסַּרְתִּ֤י אֶתְכֶם֙ אַף אָ֔נִי שֶׁ֖בַע עַל חַטֹּאתֵיכֶם׃"
    },
    "29": {
      "verse_number": 29,
      "sort_number": 29,
      "text": "[LEVI 26:29]",
      "word_count": 5,
      "hebrew": "וַאֲכַלְתֶּ֖ם בְּשַׂ֣ר בְּנֵיכֶ֑ם וּבְשַׂ֥ר בְּנֹתֵיכֶ֖ם תֹּאכֵֽלוּ׃"
    },
    "30": {
      "verse_number": 30,
      "sort_number": 30,
      "text": "[LEVI 26:30]",
      "word_count": 5,
      "hebrew": "וְהִשְׁמַדְתִּ֞י אֶת בָּמֹֽתֵיכֶ֗ם וְהִכְרַתִּי֙ אֶת חַמָּ֣נֵיכֶ֔ם וְנָֽתַתִּי֙ אֶת פִּגְרֵיכֶ֔ם עַל פִּגְרֵ֖י גִּלּוּלֵיכֶ֑ם וְגָעֲלָ֥ה נַפְשִׁ֖י אֶתְכֶֽם׃"
    },
    "31": {
      "verse_number": 31,
      "sort_number": 31,
      "text": "[LEVI 26:31]",
      "word_count": 5,
      "hebrew": "וְנָתַתִּ֤י אֶת עָֽרֵיכֶם֙ חָרְבָּ֔ה וַהֲשִׁמּוֹתִ֖י אֶת מִקְדְּשֵׁיכֶ֑ם וְלֹ֣א אָרִ֔יחַ בְּרֵ֖יחַ נִיחֹֽחֲכֶֽם׃"
    },
    "32": {
      "verse_number": 32,
      "sort_number": 32,
      "text": "[LEVI 26:32]",
      "word_count": 5,
      "hebrew": "וַהֲשִׁמֹּתִ֥י אֲנִ֖י אֶת הָאָ֑רֶץ וְשָֽׁמְמ֤וּ עָלֶ֨יהָ֙ אֹֽיְבֵיכֶ֔ם הַיֹּשְׁבִ֖ים בָּֽהּ׃"
    },
    "33": {
      "verse_number": 33,
      "sort_number": 33,
      "text": "[LEVI 26:33]",
      "word_count": 5,
      "hebrew": "וְאֶתְכֶם֙ אֱזָרֶ֣ה בַגּוֹיִ֔ם וַהֲרִיקֹתִ֥י אַחֲרֵיכֶ֖ם חָ֑רֶב וְהָיְתָ֤ה אַרְצְכֶם֙ שְׁמָמָ֔ה וְעָרֵיכֶ֖ם יִהְי֥וּ חָרְבָּֽה׃"
    },
    "34": {
      "verse_number": 34,
      "sort_number": 34,
      "text": "[LEVI 26:34]",
      "word_count": 5,
      "hebrew": "אָז֩ תִּרְצֶ֨ה הָאָ֜רֶץ אֶת שַׁבְּתֹתֶ֗יהָ כֹּ֚ל יְמֵ֣י הֳשַׁמָּ֔ה וְאַתֶּ֖ם בְּאֶ֣רֶץ אֹיְבֵיכֶ֑ם אָ֚ז תִּשְׁבַּ֣ת הָאָ֔רֶץ וְהִרְצָ֖ת אֶת שַׁבְּתֹתֶֽיהָ׃"
    },
    "35": {
      "verse_number": 35,
      "sort_number": 35,
      "text": "[LEVI 26:35]",
      "word_count": 5,
      "hebrew": "כָּל יְמֵ֥י הָשַּׁמָּ֖ה תִּשְׁבֹּ֑ת אֵ֣ת אֲשֶׁ֧ר לֹֽא שָׁבְתָ֛ה בְּשַׁבְּתֹתֵיכֶ֖ם בְּשִׁבְתְּכֶ֥ם עָלֶֽיהָ׃"
    },
    "36": {
      "verse_number": 36,
      "sort_number": 36,
      "text": "[LEVI 26:36]",
      "word_count": 5,
      "hebrew": "וְהַנִּשְׁאָרִ֣ים בָּכֶ֔ם וְהֵבֵ֤אתִי מֹ֨רֶךְ֙ בִּלְבָבָ֔ם בְּאַרְצֹ֖ת אֹיְבֵיהֶ֑ם וְרָדַ֣ף אֹתָ֗ם ק֚וֹל עָלֶ֣ה נִדָּ֔ף וְנָס֧וּ מְנֻֽסַת חֶ֛רֶב וְנָפְל֖וּ וְאֵ֥ין רֹדֵֽף׃"
    },
    "37": {
      "verse_number": 37,
      "sort_number": 37,
      "text": "[LEVI 26:37]",
      "word_count": 5,
      "hebrew": "וְכָשְׁל֧וּ אִישׁ בְּאָחִ֛יו כְּמִפְּנֵי חֶ֖רֶב וְרֹדֵ֣ף אָ֑יִן וְלֹא תִֽהְיֶ֤ה לָכֶם֙ תְּקוּמָ֔ה לִפְנֵ֖י אֹֽיְבֵיכֶֽם׃"
    },
    "38": {
      "verse_number": 38,
      "sort_number": 38,
      "text": "[LEVI 26:38]",
      "word_count": 5,
      "hebrew": "וַאֲבַדְתֶּ֖ם בַּגּוֹיִ֑ם וְאָכְלָ֣ה אֶתְכֶ֔ם אֶ֖רֶץ אֹיְבֵיכֶֽם׃"
    },
    "39": {
      "verse_number": 39,
      "sort_number": 39,
      "text": "[LEVI 26:39]",
      "word_count": 5,
      "hebrew": "וְהַנִּשְׁאָרִ֣ים בָּכֶ֗ם יִמַּ֨קּוּ֙ בַּֽעֲוֺנָ֔ם בְּאַרְצֹ֖ת אֹיְבֵיכֶ֑ם וְאַ֛ף בַּעֲוֺנֹ֥ת אֲבֹתָ֖ם אִתָּ֥ם יִמָּֽקּוּ׃"
    },
    "40": {
      "verse_number": 40,
      "sort_number": 40,
      "text": "[LEVI 26:40]",
      "word_count": 5,
      "hebrew": "וְהִתְוַדּ֤וּ אֶת עֲוֺנָם֙ וְאֶת עֲוֺ֣ן אֲבֹתָ֔ם בְּמַעֲלָ֖ם אֲשֶׁ֣ר מָֽעֲלוּ בִ֑י וְאַ֕ף אֲשֶׁר הָֽלְכ֥וּ עִמִּ֖י בְּקֶֽרִי׃"
    },
    "41": {
      "verse_number": 41,
      "sort_number": 41,
      "text": "[LEVI 26:41]",
      "word_count": 5,
      "hebrew": "אַף אֲנִ֗י אֵלֵ֤ךְ עִמָּם֙ בְּקֶ֔רִי וְהֵבֵאתִ֣י אֹתָ֔ם בְּאֶ֖רֶץ אֹיְבֵיהֶ֑ם אוֹ אָ֣ז יִכָּנַ֗ע לְבָבָם֙ הֶֽעָרֵ֔ל וְאָ֖ז יִרְצ֥וּ אֶת עֲוֺנָֽם׃"
    },
    "42": {
      "verse_number": 42,
      "sort_number": 42,
      "text": "[LEVI 26:42]",
      "word_count": 5,
      "hebrew": "וְזָכַרְתִּ֖י אֶת בְּרִיתִ֣י יַעֲק֑וֹב וְאַף֩ אֶת בְּרִיתִ֨י יִצְחָ֜ק וְאַ֨ף אֶת בְּרִיתִ֧י אַבְרָהָ֛ם אֶזְכֹּ֖ר וְהָאָ֥רֶץ אֶזְכֹּֽר׃"
    },
    "43": {
      "verse_number": 43,
      "sort_number": 43,
      "text": "[LEVI 26:43]",
      "word_count": 5,
      "hebrew": "וְהָאָרֶץ֩ תֵּעָזֵ֨ב מֵהֶ֜ם וְתִ֣רֶץ אֶת שַׁבְּתֹתֶ֗יהָ בָּהְשַׁמָּה֙ מֵהֶ֔ם וְהֵ֖ם יִרְצ֣וּ אֶת עֲוֺנָ֑ם יַ֣עַן וּבְיַ֔עַן בְּמִשְׁפָּטַ֣י מָאָ֔סוּ וְאֶת חֻקֹּתַ֖י גָּעֲלָ֥ה נַפְשָֽׁם׃"
    },
    "44": {
      "verse_number": 44,
      "sort_number": 44,
      "text": "[LEVI 26:44]",
      "word_count": 5,
      "hebrew": "וְאַף גַּם זֹ֠את בִּֽהְיוֹתָ֞ם בְּאֶ֣רֶץ אֹֽיְבֵיהֶ֗ם לֹֽא מְאַסְתִּ֤ים וְלֹֽא גְעַלְתִּים֙ לְכַלֹּתָ֔ם לְהָפֵ֥ר בְּרִיתִ֖י אִתָּ֑ם כִּ֛י אֲנִ֥י יְהוָ֖ה אֱלֹהֵיהֶֽם׃"
    },
    "45": {
      "verse_number": 45,
      "sort_number": 45,
      "text": "[LEVI 26:45]",
      "word_count": 5,
      "hebrew": "וְזָכַרְתִּ֥י לָהֶ֖ם בְּרִ֣ית רִאשֹׁנִ֑ים אֲשֶׁ֣ר הוֹצֵֽאתִי אֹתָם֩ מֵאֶ֨רֶץ מִצְרַ֜יִם לְעֵינֵ֣י הַגּוֹיִ֗ם לִהְיֹ֥ת לָהֶ֛ם לֵאלֹהִ֖ים אֲנִ֥י יְהוָֽה׃"
    },
    "46": {
      "verse_number": 46,
      "sort_number": 46,
      "text": "[LEVI 26:46]",
      "word_count": 5,
      "hebrew": "אֵ֠לֶּה הַֽחֻקִּ֣ים וְהַמִּשְׁפָּטִים֮ וְהַתּוֹרֹת֒ אֲשֶׁר֙ נָתַ֣ן יְהוָ֔ה בֵּינ֕וֹ וּבֵ֖ין בְּנֵ֣י יִשְׂרָאֵ֑ל בְּהַ֥ר סִינַ֖י בְּיַד מֹשֶֽׁה׃"
    }
  }
}