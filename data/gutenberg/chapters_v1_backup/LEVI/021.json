{
  "chapter_id": "LEVI_021",
  "chapter_key": "21",
  "chapter_number": 21,
  "sort_number": 21,
  "name": "21",
  "book_key": "LEVI",
  "testament": "Vetus_Testamentum",
  "section": "Pentateuchus",
  "verse_count": 24,
  "verses": {
    "1": {
      "verse_number": 1,
      "sort_number": 1,
      "text": "[LEVI 21:1]",
      "word_count": 5,
      "hebrew": "וַיֹּ֤אמֶר יְהוָה֙ אֶל מֹשֶׁ֔ה אֱמֹ֥ר אֶל הַכֹּהֲנִ֖ים בְּנֵ֣י אַהֲרֹ֑ן וְאָמַרְתָּ֣ אֲלֵהֶ֔ם לְנֶ֥פֶשׁ לֹֽא יִטַּמָּ֖א בְּעַמָּֽיו׃"
    },
    "2": {
      "verse_number": 2,
      "sort_number": 2,
      "text": "[LEVI 21:2]",
      "word_count": 5,
      "hebrew": "כִּ֚י אִם לִשְׁאֵר֔וֹ הַקָּרֹ֖ב אֵלָ֑יו לְאִמּ֣וֹ וּלְאָבִ֔יו וְלִבְנ֥וֹ וּלְבִתּ֖וֹ וּלְאָחִֽיו׃"
    },
    "3": {
      "verse_number": 3,
      "sort_number": 3,
      "text": "[LEVI 21:3]",
      "word_count": 5,
      "hebrew": "וְלַאֲחֹת֤וֹ הַבְּתוּלָה֙ הַקְּרוֹבָ֣ה אֵלָ֔יו אֲשֶׁ֥ר לֹֽא הָיְתָ֖ה לְאִ֑ישׁ לָ֖הּ יִטַּמָּֽא׃"
    },
    "4": {
      "verse_number": 4,
      "sort_number": 4,
      "text": "[LEVI 21:4]",
      "word_count": 5,
      "hebrew": "לֹ֥א יִטַּמָּ֖א בַּ֣עַל בְּעַמָּ֑יו לְהֵ֖חַלּֽוֹ׃"
    },
    "5": {
      "verse_number": 5,
      "sort_number": 5,
      "text": "[LEVI 21:5]",
      "word_count": 5,
      "hebrew": "לֹֽא יקרחה יִקְרְח֤וּ קָרְחָה֙ בְּרֹאשָׁ֔ם וּפְאַ֥ת זְקָנָ֖ם לֹ֣א יְגַלֵּ֑חוּ וּבִ֨בְשָׂרָ֔ם לֹ֥א יִשְׂרְט֖וּ שָׂרָֽטֶת׃"
    },
    "6": {
      "verse_number": 6,
      "sort_number": 6,
      "text": "[LEVI 21:6]",
      "word_count": 5,
      "hebrew": "קְדֹשִׁ֤ים יִהְיוּ֙ לֵאלֹ֣הֵיהֶ֔ם וְלֹ֣א יְחַלְּל֔וּ שֵׁ֖ם אֱלֹהֵיהֶ֑ם כִּי֩ אֶת אִשֵּׁ֨י יְהוָ֜ה לֶ֧חֶם אֱלֹהֵיהֶ֛ם הֵ֥ם מַקְרִיבִ֖ם וְהָ֥יוּ קֹֽדֶשׁ׃"
    },
    "7": {
      "verse_number": 7,
      "sort_number": 7,
      "text": "[LEVI 21:7]",
      "word_count": 5,
      "hebrew": "אִשָּׁ֨ה זֹנָ֤ה וַחֲלָלָה֙ לֹ֣א יִקָּ֔חוּ וְאִשָּׁ֛ה גְּרוּשָׁ֥ה מֵאִישָׁ֖הּ לֹ֣א יִקָּ֑חוּ כִּֽי קָדֹ֥שׁ ה֖וּא לֵאלֹהָֽיו׃"
    },
    "8": {
      "verse_number": 8,
      "sort_number": 8,
      "text": "[LEVI 21:8]",
      "word_count": 5,
      "hebrew": "וְקִדַּשְׁתּ֔וֹ כִּֽי אֶת לֶ֥חֶם אֱלֹהֶ֖יךָ ה֣וּא מַקְרִ֑יב קָדֹשׁ֙ יִֽהְיֶה לָּ֔ךְ כִּ֣י קָד֔וֹשׁ אֲנִ֥י יְהוָ֖ה מְקַדִּשְׁכֶֽם׃"
    },
    "9": {
      "verse_number": 9,
      "sort_number": 9,
      "text": "[LEVI 21:9]",
      "word_count": 5,
      "hebrew": "וּבַת֙ אִ֣ישׁ כֹּהֵ֔ן כִּ֥י תֵחֵ֖ל לִזְנ֑וֹת אֶת אָבִ֨יהָ֙ הִ֣יא מְחַלֶּ֔לֶת בָּאֵ֖שׁ תִּשָּׂרֵֽף׃"
    },
    "10": {
      "verse_number": 10,
      "sort_number": 10,
      "text": "[LEVI 21:10]",
      "word_count": 5,
      "hebrew": "וְהַכֹּהֵן֩ הַגָּד֨וֹל מֵאֶחָ֜יו אֲֽשֶׁר יוּצַ֥ק עַל רֹאשׁ֣וֹ שֶׁ֤מֶן הַמִּשְׁחָה֙ וּמִלֵּ֣א אֶת יָד֔וֹ לִלְבֹּ֖שׁ אֶת הַבְּגָדִ֑ים אֶת רֹאשׁוֹ֙ לֹ֣א יִפְרָ֔ע וּבְגָדָ֖יו לֹ֥א יִפְרֹֽם׃"
    },
    "11": {
      "verse_number": 11,
      "sort_number": 11,
      "text": "[LEVI 21:11]",
      "word_count": 5,
      "hebrew": "וְעַ֛ל כָּל נַפְשֹׁ֥ת מֵ֖ת לֹ֣א יָבֹ֑א לְאָבִ֥יו וּלְאִמּ֖וֹ לֹ֥א יִטַּמָּֽא׃"
    },
    "12": {
      "verse_number": 12,
      "sort_number": 12,
      "text": "[LEVI 21:12]",
      "word_count": 5,
      "hebrew": "וּמִן הַמִּקְדָּשׁ֙ לֹ֣א יֵצֵ֔א וְלֹ֣א יְחַלֵּ֔ל אֵ֖ת מִקְדַּ֣שׁ אֱלֹהָ֑יו כִּ֡י נֵ֠זֶר שֶׁ֣מֶן מִשְׁחַ֧ת אֱלֹהָ֛יו עָלָ֖יו אֲנִ֥י יְהוָֽה׃"
    },
    "13": {
      "verse_number": 13,
      "sort_number": 13,
      "text": "[LEVI 21:13]",
      "word_count": 5,
      "hebrew": "וְה֕וּא אִשָּׁ֥ה בִבְתוּלֶ֖יהָ יִקָּֽח׃"
    },
    "14": {
      "verse_number": 14,
      "sort_number": 14,
      "text": "[LEVI 21:14]",
      "word_count": 5,
      "hebrew": "אַלְמָנָ֤ה וּגְרוּשָׁה֙ וַחֲלָלָ֣ה זֹנָ֔ה אֶת אֵ֖לֶּה לֹ֣א יִקָּ֑ח כִּ֛י אִם בְּתוּלָ֥ה מֵעַמָּ֖יו יִקַּ֥ח אִשָּֽׁה׃"
    },
    "15": {
      "verse_number": 15,
      "sort_number": 15,
      "text": "[LEVI 21:15]",
      "word_count": 5,
      "hebrew": "וְלֹֽא יְחַלֵּ֥ל זַרְע֖וֹ בְּעַמָּ֑יו כִּ֛י אֲנִ֥י יְהוָ֖ה מְקַדְּשֽׁוֹ׃"
    },
    "16": {
      "verse_number": 16,
      "sort_number": 16,
      "text": "[LEVI 21:16]",
      "word_count": 5,
      "hebrew": "וַיְדַבֵּ֥ר יְהוָ֖ה אֶל מֹשֶׁ֥ה לֵּאמֹֽר׃"
    },
    "17": {
      "verse_number": 17,
      "sort_number": 17,
      "text": "[LEVI 21:17]",
      "word_count": 5,
      "hebrew": "דַּבֵּ֥ר אֶֽל אַהֲרֹ֖ן לֵאמֹ֑ר אִ֣ישׁ מִֽזַּרְעֲךָ֞ לְדֹרֹתָ֗ם אֲשֶׁ֨ר יִהְיֶ֥ה בוֹ֙ מ֔וּם לֹ֣א יִקְרַ֔ב לְהַקְרִ֖יב לֶ֥חֶם אֱלֹהָֽיו׃"
    },
    "18": {
      "verse_number": 18,
      "sort_number": 18,
      "text": "[LEVI 21:18]",
      "word_count": 5,
      "hebrew": "כִּ֥י כָל אִ֛ישׁ אֲשֶׁר בּ֥וֹ מ֖וּם לֹ֣א יִקְרָ֑ב אִ֤ישׁ עִוֵּר֙ א֣וֹ פִסֵּ֔חַ א֥וֹ חָרֻ֖ם א֥וֹ שָׂרֽוּעַ׃"
    },
    "19": {
      "verse_number": 19,
      "sort_number": 19,
      "text": "[LEVI 21:19]",
      "word_count": 5,
      "hebrew": "א֣וֹ אִ֔ישׁ אֲשֶׁר יִהְיֶ֥ה ב֖וֹ שֶׁ֣בֶר רָ֑גֶל א֖וֹ שֶׁ֥בֶר יָֽד׃"
    },
    "20": {
      "verse_number": 20,
      "sort_number": 20,
      "text": "[LEVI 21:20]",
      "word_count": 5,
      "hebrew": "אֽוֹ גִבֵּ֣ן אוֹ דַ֔ק א֖וֹ תְּבַלֻּ֣ל בְּעֵינ֑וֹ א֤וֹ גָרָב֙ א֣וֹ יַלֶּ֔פֶת א֖וֹ מְר֥וֹחַ אָֽשֶׁךְ׃"
    },
    "21": {
      "verse_number": 21,
      "sort_number": 21,
      "text": "[LEVI 21:21]",
      "word_count": 5,
      "hebrew": "כָּל אִ֞ישׁ אֲשֶׁר בּ֣וֹ מ֗וּם מִזֶּ֨רַע֙ אַהֲרֹ֣ן הַכֹּהֵ֔ן לֹ֣א יִגַּ֔שׁ לְהַקְרִ֖יב אֶת אִשֵּׁ֣י יְהוָ֑ה מ֣וּם בּ֔וֹ אֵ֚ת לֶ֣חֶם אֱלֹהָ֔יו לֹ֥א יִגַּ֖שׁ לְהַקְרִֽיב׃"
    },
    "22": {
      "verse_number": 22,
      "sort_number": 22,
      "text": "[LEVI 21:22]",
      "word_count": 5,
      "hebrew": "לֶ֣חֶם אֱלֹהָ֔יו מִקָּדְשֵׁ֖י הַקֳּדָשִׁ֑ים וּמִן הַקֳּדָשִׁ֖ים יֹאכֵֽל׃"
    },
    "23": {
      "verse_number": 23,
      "sort_number": 23,
      "text": "[LEVI 21:23]",
      "word_count": 5,
      "hebrew": "אַ֣ךְ אֶל הַפָּרֹ֜כֶת לֹ֣א יָבֹ֗א וְאֶל הַמִּזְבֵּ֛חַ לֹ֥א יִגַּ֖שׁ כִּֽי מ֣וּם בּ֑וֹ וְלֹ֤א יְחַלֵּל֙ אֶת מִקְדָּשַׁ֔י כִּ֛י אֲנִ֥י יְהוָ֖ה מְקַדְּשָֽׁם׃"
    },
    "24": {
      "verse_number": 24,
      "sort_number": 24,
      "text": "[LEVI 21:24]",
      "word_count": 5,
      "hebrew": "וַיְדַבֵּ֣ר מֹשֶׁ֔ה אֶֽל אַהֲרֹ֖ן וְאֶל בָּנָ֑יו וְאֶֽל כָּל בְּנֵ֖י יִשְׂרָאֵֽל׃"
    }
  }
}