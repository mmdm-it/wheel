{
  "chapter_id": "MICH_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "MICH",
  "testament": "Vetus_Testamentum",
  "section": "Libri_Prophetici",
  "verse_count": 12,
  "verses": {
    "1": {
      "verse_number": 1,
      "sort_number": 1,
      "text": "[MICH 3:1]",
      "word_count": 5,
      "hebrew": "וָאֹמַ֗ר שִׁמְעוּ נָא֙ רָאשֵׁ֣י יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הֲל֣וֹא לָכֶ֔ם לָדַ֖עַת אֶת הַמִּשְׁפָּֽט׃"
    },
    "2": {
      "verse_number": 2,
      "sort_number": 2,
      "text": "[MICH 3:2]",
      "word_count": 5,
      "hebrew": "שֹׂ֥נְאֵי ט֖וֹב וְאֹ֣הֲבֵי רעה רָ֑ע גֹּזְלֵ֤י עוֹרָם֙ מֵֽעֲלֵיהֶ֔ם וּשְׁאֵרָ֖ם מֵעַ֥ל עַצְמוֹתָֽם׃"
    },
    "3": {
      "verse_number": 3,
      "sort_number": 3,
      "text": "[MICH 3:3]",
      "word_count": 5,
      "hebrew": "וַאֲשֶׁ֣ר אָכְלוּ֮ שְׁאֵ֣ר עַמִּי֒ וְעוֹרָם֙ מֵעֲלֵיהֶ֣ם הִפְשִׁ֔יטוּ וְאֶת עַצְמֹֽתֵיהֶ֖ם פִּצֵּ֑חוּ וּפָרְשׂוּ֙ כַּאֲשֶׁ֣ר בַּסִּ֔יר וּכְבָשָׂ֖ר בְּת֥וֹךְ קַלָּֽחַת׃"
    },
    "4": {
      "verse_number": 4,
      "sort_number": 4,
      "text": "[MICH 3:4]",
      "word_count": 5,
      "hebrew": "אָ֚ז יִזְעֲק֣וּ אֶל יְהוָ֔ה וְלֹ֥א יַעֲנֶ֖ה אוֹתָ֑ם וְיַסְתֵּ֨ר פָּנָ֤יו מֵהֶם֙ בָּעֵ֣ת הַהִ֔יא כַּאֲשֶׁ֥ר הֵרֵ֖עוּ מַעַלְלֵיהֶֽם׃"
    },
    "5": {
      "verse_number": 5,
      "sort_number": 5,
      "text": "[MICH 3:5]",
      "word_count": 5,
      "hebrew": "כֹּ֚ה אָמַ֣ר יְהוָ֔ה עַל הַנְּבִיאִ֖ים הַמַּתְעִ֣ים אֶת עַמִּ֑י הַנֹּשְׁכִ֤ים בְּשִׁנֵּיהֶם֙ וְקָרְא֣וּ שָׁל֔וֹם וַאֲשֶׁר֙ לֹא יִתֵּ֣ן עַל פִּיהֶ֔ם וְקִדְּשׁ֥וּ עָלָ֖יו מִלְחָמָֽה׃"
    },
    "6": {
      "verse_number": 6,
      "sort_number": 6,
      "text": "[MICH 3:6]",
      "word_count": 5,
      "hebrew": "לָכֵ֞ן לַ֤יְלָה לָכֶם֙ מֵֽחָז֔וֹן וְחָשְׁכָ֥ה לָכֶ֖ם מִקְּסֹ֑ם וּבָ֤אָה הַשֶּׁ֨מֶשׁ֙ עַל הַנְּבִיאִ֔ים וְקָדַ֥ר עֲלֵיהֶ֖ם הַיּֽוֹם׃"
    },
    "7": {
      "verse_number": 7,
      "sort_number": 7,
      "text": "[MICH 3:7]",
      "word_count": 5,
      "hebrew": "וּבֹ֣שׁוּ הַחֹזִ֗ים וְחָֽפְרוּ֙ הַקֹּ֣סְמִ֔ים וְעָט֥וּ עַל שָׂפָ֖ם כֻּלָּ֑ם כִּ֛י אֵ֥ין מַעֲנֵ֖ה אֱלֹהִֽים׃"
    },
    "8": {
      "verse_number": 8,
      "sort_number": 8,
      "text": "[MICH 3:8]",
      "word_count": 5,
      "hebrew": "וְאוּלָ֗ם אָנֹכִ֞י מָלֵ֤אתִי כֹ֨חַ֙ אֶת ר֣וּחַ יְהוָ֔ה וּמִשְׁפָּ֖ט וּגְבוּרָ֑ה לְהַגִּ֤יד לְיַֽעֲקֹב֙ פִּשְׁע֔וֹ וּלְיִשְׂרָאֵ֖ל חַטָּאתֽוֹ׃"
    },
    "9": {
      "verse_number": 9,
      "sort_number": 9,
      "text": "[MICH 3:9]",
      "word_count": 5,
      "hebrew": "שִׁמְעוּ נָ֣א זֹ֗את רָאשֵׁי֙ בֵּ֣ית יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הַֽמֲתַעֲבִ֣ים מִשְׁפָּ֔ט וְאֵ֥ת כָּל הַיְשָׁרָ֖ה יְעַקֵּֽשׁוּ׃"
    },
    "10": {
      "verse_number": 10,
      "sort_number": 10,
      "text": "[MICH 3:10]",
      "word_count": 5,
      "hebrew": "בֹּנֶ֥ה צִיּ֖וֹן בְּדָמִ֑ים וִירוּשָׁלִַ֖ם בְּעַוְלָֽה׃"
    },
    "11": {
      "verse_number": 11,
      "sort_number": 11,
      "text": "[MICH 3:11]",
      "word_count": 5,
      "hebrew": "רָאשֶׁ֣יהָ בְּשֹׁ֣חַד יִשְׁפֹּ֗טוּ וְכֹהֲנֶ֨יהָ֙ בִּמְחִ֣יר יוֹר֔וּ וּנְבִיאֶ֖יהָ בְּכֶ֣סֶף יִקְסֹ֑מוּ וְעַל יְהוָה֙ יִשָּׁעֵ֣נוּ לֵאמֹ֔ר הֲל֤וֹא יְהוָה֙ בְּקִרְבֵּ֔נוּ לֹֽא תָב֥וֹא עָלֵ֖ינוּ רָעָֽה׃"
    },
    "12": {
      "verse_number": 12,
      "sort_number": 12,
      "text": "[MICH 3:12]",
      "word_count": 5,
      "hebrew": "לָכֵן֙ בִּגְלַלְכֶ֔ם צִיּ֖וֹן שָׂדֶ֣ה תֵֽחָרֵ֑שׁ וִירוּשָׁלִַ֨ם֙ עִיִּ֣ין תִּֽהְיֶ֔ה וְהַ֥ר הַבַּ֖יִת לְבָמ֥וֹת יָֽעַר׃"
    }
  }
}