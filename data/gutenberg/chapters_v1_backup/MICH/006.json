{
  "chapter_id": "MICH_006",
  "chapter_key": "6",
  "chapter_number": 6,
  "sort_number": 6,
  "name": "6",
  "book_key": "MICH",
  "testament": "Vetus_Testamentum",
  "section": "Libri_Prophetici",
  "verse_count": 16,
  "verses": {
    "1": {
      "verse_number": 1,
      "sort_number": 1,
      "text": "[MICH 6:1]",
      "word_count": 5,
      "hebrew": "שִׁמְעוּ נָ֕א אֵ֥ת אֲשֶׁר יְהוָ֖ה אֹמֵ֑ר ק֚וּם רִ֣יב אֶת הֶהָרִ֔ים וְתִשְׁמַ֥עְנָה הַגְּבָע֖וֹת קוֹלֶֽךָ׃"
    },
    "2": {
      "verse_number": 2,
      "sort_number": 2,
      "text": "[MICH 6:2]",
      "word_count": 5,
      "hebrew": "שִׁמְע֤וּ הָרִים֙ אֶת רִ֣יב יְהוָ֔ה וְהָאֵתָנִ֖ים מֹ֣סְדֵי אָ֑רֶץ כִּ֣י רִ֤יב לַֽיהוָה֙ עִם עַמּ֔וֹ וְעִם יִשְׂרָאֵ֖ל יִתְוַכָּֽח׃"
    },
    "3": {
      "verse_number": 3,
      "sort_number": 3,
      "text": "[MICH 6:3]",
      "word_count": 5,
      "hebrew": "עַמִּ֛י מֶה עָשִׂ֥יתִי לְךָ֖ וּמָ֣ה הֶלְאֵתִ֑יךָ עֲנֵ֥ה בִּֽי׃"
    },
    "4": {
      "verse_number": 4,
      "sort_number": 4,
      "text": "[MICH 6:4]",
      "word_count": 5,
      "hebrew": "כִּ֤י הֶעֱלִתִ֨יךָ֙ מֵאֶ֣רֶץ מִצְרַ֔יִם וּמִבֵּ֥ית עֲבָדִ֖ים פְּדִיתִ֑יךָ וָאֶשְׁלַ֣ח לְפָנֶ֔יךָ אֶת מֹשֶׁ֖ה אַהֲרֹ֥ן וּמִרְיָֽם׃"
    },
    "5": {
      "verse_number": 5,
      "sort_number": 5,
      "text": "[MICH 6:5]",
      "word_count": 5,
      "hebrew": "עַמִּ֗י זְכָר נָא֙ מַה יָּעַ֗ץ בָּלָק֙ מֶ֣לֶךְ מוֹאָ֔ב וּמֶה עָנָ֥ה אֹת֖וֹ בִּלְעָ֣ם בֶּן בְּע֑וֹר מִן הַשִּׁטִּים֙ עַד הַגִּלְגָּ֔ל לְמַ֕עַן דַּ֖עַת צִדְק֥וֹת יְהוָֽה׃"
    },
    "6": {
      "verse_number": 6,
      "sort_number": 6,
      "text": "[MICH 6:6]",
      "word_count": 5,
      "hebrew": "בַּמָּה֙ אֲקַדֵּ֣ם יְהוָ֔ה אִכַּ֖ף לֵאלֹהֵ֣י מָר֑וֹם הַאֲקַדְּמֶ֣נּוּ בְעוֹל֔וֹת בַּעֲגָלִ֖ים בְּנֵ֥י שָׁנָֽה׃"
    },
    "7": {
      "verse_number": 7,
      "sort_number": 7,
      "text": "[MICH 6:7]",
      "word_count": 5,
      "hebrew": "הֲיִרְצֶ֤ה יְהוָה֙ בְּאַלְפֵ֣י אֵילִ֔ים בְּרִֽבְב֖וֹת נַֽחֲלֵי שָׁ֑מֶן הַאֶתֵּ֤ן בְּכוֹרִי֙ פִּשְׁעִ֔י פְּרִ֥י בִטְנִ֖י חַטַּ֥את נַפְשִֽׁי׃"
    },
    "8": {
      "verse_number": 8,
      "sort_number": 8,
      "text": "[MICH 6:8]",
      "word_count": 5,
      "hebrew": "הִגִּ֥יד לְךָ֛ אָדָ֖ם מַה טּ֑וֹב וּמָֽה יְהוָ֞ה דּוֹרֵ֣שׁ מִמְּךָ֗ כִּ֣י אִם עֲשׂ֤וֹת מִשְׁפָּט֙ וְאַ֣הֲבַת חֶ֔סֶד וְהַצְנֵ֥עַ לֶ֖כֶת עִם אֱלֹהֶֽיךָ׃"
    },
    "9": {
      "verse_number": 9,
      "sort_number": 9,
      "text": "[MICH 6:9]",
      "word_count": 5,
      "hebrew": "ק֤וֹל יְהוָה֙ לָעִ֣יר יִקְרָ֔א וְתוּשִׁיָּ֖ה יִרְאֶ֣ה שְׁמֶ֑ךָ שִׁמְע֥וּ מַטֶּ֖ה וּמִ֥י יְעָדָֽהּ׃"
    },
    "10": {
      "verse_number": 10,
      "sort_number": 10,
      "text": "[MICH 6:10]",
      "word_count": 5,
      "hebrew": "ע֗וֹד הַאִשׁ֙ בֵּ֣ית רָשָׁ֔ע אֹצְר֖וֹת רֶ֑שַׁע וְאֵיפַ֥ת רָז֖וֹן זְעוּמָֽה׃"
    },
    "11": {
      "verse_number": 11,
      "sort_number": 11,
      "text": "[MICH 6:11]",
      "word_count": 5,
      "hebrew": "הַאֶזְכֶּ֖ה בְּמֹ֣אזְנֵי רֶ֑שַׁע וּבְכִ֖יס אַבְנֵ֥י מִרְמָֽה׃"
    },
    "12": {
      "verse_number": 12,
      "sort_number": 12,
      "text": "[MICH 6:12]",
      "word_count": 5,
      "hebrew": "אֲשֶׁ֤ר עֲשִׁירֶ֨יהָ֙ מָלְא֣וּ חָמָ֔ס וְיֹשְׁבֶ֖יהָ דִּבְּרוּ שָׁ֑קֶר וּלְשׁוֹנָ֖ם רְמִיָּ֥ה בְּפִיהֶֽם׃"
    },
    "13": {
      "verse_number": 13,
      "sort_number": 13,
      "text": "[MICH 6:13]",
      "word_count": 5,
      "hebrew": "וְגַם אֲנִ֖י הֶחֱלֵ֣יתִי הַכּוֹתֶ֑ךָ הַשְׁמֵ֖ם עַל חַטֹּאתֶֽךָ׃"
    },
    "14": {
      "verse_number": 14,
      "sort_number": 14,
      "text": "[MICH 6:14]",
      "word_count": 5,
      "hebrew": "אַתָּ֤ה תֹאכַל֙ וְלֹ֣א תִשְׂבָּ֔ע וְיֶשְׁחֲךָ֖ בְּקִרְבֶּ֑ךָ וְתַסֵּג֙ וְלֹ֣א תַפְלִ֔יט וַאֲשֶׁ֥ר תְּפַלֵּ֖ט לַחֶ֥רֶב אֶתֵּֽן׃"
    },
    "15": {
      "verse_number": 15,
      "sort_number": 15,
      "text": "[MICH 6:15]",
      "word_count": 5,
      "hebrew": "אַתָּ֥ה תִזְרַ֖ע וְלֹ֣א תִקְצ֑וֹר אַתָּ֤ה תִדְרֹֽךְ זַ֨יִת֙ וְלֹא תָס֣וּךְ שֶׁ֔מֶן וְתִיר֖וֹשׁ וְלֹ֥א תִשְׁתֶּה יָּֽיִן׃"
    },
    "16": {
      "verse_number": 16,
      "sort_number": 16,
      "text": "[MICH 6:16]",
      "word_count": 5,
      "hebrew": "וְיִשְׁתַּמֵּ֞ר חֻקּ֣וֹת עָמְרִ֗י וְכֹל֙ מַעֲשֵׂ֣ה בֵית אַחְאָ֔ב וַתֵּלְכ֖וּ בְּמֹֽעֲצוֹתָ֑ם לְמַעַן֩ תִּתִּ֨י אֹתְךָ֜ לְשַׁמָּ֗ה וְיֹשְׁבֶ֨יהָ֙ לִשְׁרֵקָ֔ה וְחֶרְפַּ֥ת עַמִּ֖י תִּשָּֽׂאוּ׃"
    }
  }
}