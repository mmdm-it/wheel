{
  "chapter_id": "IOEL_002",
  "chapter_key": "2",
  "chapter_number": 2,
  "sort_number": 2,
  "name": "2",
  "book_key": "IOEL",
  "testament": "Vetus_Testamentum",
  "section": "Libri_Prophetici",
  "verse_count": 32,
  "verses": {
    "1": {
      "verse_number": 1,
      "sort_number": 1,
      "text": "[IOEL 2:1]",
      "word_count": 5,
      "hebrew": "תִּקְע֨וּ שׁוֹפָ֜ר בְּצִיּ֗וֹן וְהָרִ֨יעוּ֙ בְּהַ֣ר קָדְשִׁ֔י יִרְגְּז֕וּ כֹּ֖ל יֹשְׁבֵ֣י הָאָ֑רֶץ כִּֽי בָ֥א יוֹם יְהוָ֖ה כִּ֥י קָרֽוֹב׃"
    },
    "2": {
      "verse_number": 2,
      "sort_number": 2,
      "text": "[IOEL 2:2]",
      "word_count": 5,
      "hebrew": "י֧וֹם חֹ֣שֶׁךְ וַאֲפֵלָ֗ה י֤וֹם עָנָן֙ וַעֲרָפֶ֔ל כְּשַׁ֖חַר פָּרֻ֣שׂ עַל הֶֽהָרִ֑ים עַ֚ם רַ֣ב וְעָצ֔וּם כָּמֹ֗הוּ לֹ֤א נִֽהְיָה֙ מִן הָ֣עוֹלָ֔ם וְאַֽחֲרָיו֙ לֹ֣א יוֹסֵ֔ף עַד שְׁנֵ֖י דּ֥וֹר וָדֽוֹר׃"
    },
    "3": {
      "verse_number": 3,
      "sort_number": 3,
      "text": "[IOEL 2:3]",
      "word_count": 5,
      "hebrew": "לְפָנָיו֙ אָ֣כְלָה אֵ֔שׁ וְאַחֲרָ֖יו תְּלַהֵ֣ט לֶֽהָבָ֑ה כְּגַן עֵ֨דֶן הָאָ֜רֶץ לְפָנָ֗יו וְאַֽחֲרָיו֙ מִדְבַּ֣ר שְׁמָמָ֔ה וְגַם פְּלֵיטָ֖ה לֹא הָ֥יְתָה לּֽוֹ׃"
    },
    "4": {
      "verse_number": 4,
      "sort_number": 4,
      "text": "[IOEL 2:4]",
      "word_count": 5,
      "hebrew": "כְּמַרְאֵ֥ה סוּסִ֖ים מַרְאֵ֑הוּ וּכְפָרָשִׁ֖ים כֵּ֥ן יְרוּצֽוּן׃"
    },
    "5": {
      "verse_number": 5,
      "sort_number": 5,
      "text": "[IOEL 2:5]",
      "word_count": 5,
      "hebrew": "כְּק֣וֹל מַרְכָּב֗וֹת עַל רָאשֵׁ֤י הֶֽהָרִים֙ יְרַקֵּד֔וּן כְּקוֹל֙ לַ֣הַב אֵ֔שׁ אֹכְלָ֖ה קָ֑שׁ כְּעַ֣ם עָצ֔וּם עֱר֖וּךְ מִלְחָמָֽה׃"
    },
    "6": {
      "verse_number": 6,
      "sort_number": 6,
      "text": "[IOEL 2:6]",
      "word_count": 5,
      "hebrew": "מִפָּנָ֖יו יָחִ֣ילוּ עַמִּ֑ים כָּל פָּנִ֖ים קִבְּצ֥וּ פָארֽוּר׃"
    },
    "7": {
      "verse_number": 7,
      "sort_number": 7,
      "text": "[IOEL 2:7]",
      "word_count": 5,
      "hebrew": "כְּגִבּוֹרִ֣ים יְרֻצ֔וּן כְּאַנְשֵׁ֥י מִלְחָמָ֖ה יַעֲל֣וּ חוֹמָ֑ה וְאִ֤ישׁ בִּדְרָכָיו֙ יֵֽלֵכ֔וּן וְלֹ֥א יְעַבְּט֖וּן אֹרְחוֹתָֽם׃"
    },
    "8": {
      "verse_number": 8,
      "sort_number": 8,
      "text": "[IOEL 2:8]",
      "word_count": 5,
      "hebrew": "וְאִ֤ישׁ אָחִיו֙ לֹ֣א יִדְחָק֔וּן גֶּ֥בֶר בִּמְסִלָּת֖וֹ יֵֽלֵכ֑וּן וּבְעַ֥ד הַשֶּׁ֛לַח יִפֹּ֖לוּ לֹ֥א יִבְצָֽעוּ׃"
    },
    "9": {
      "verse_number": 9,
      "sort_number": 9,
      "text": "[IOEL 2:9]",
      "word_count": 5,
      "hebrew": "בָּעִ֣יר יָשֹׁ֗קּוּ בַּֽחוֹמָה֙ יְרֻצ֔וּן בַּבָּתִּ֖ים יַעֲל֑וּ בְּעַ֧ד הַחַלּוֹנִ֛ים יָבֹ֖אוּ כַּגַּנָּֽב׃"
    },
    "10": {
      "verse_number": 10,
      "sort_number": 10,
      "text": "[IOEL 2:10]",
      "word_count": 5,
      "hebrew": "לְפָנָיו֙ רָ֣גְזָה אֶ֔רֶץ רָעֲשׁ֖וּ שָׁמָ֑יִם שֶׁ֤מֶשׁ וְיָרֵ֨חַ֙ קָדָ֔רוּ וְכוֹכָבִ֖ים אָסְפ֥וּ נָגְהָֽם׃"
    },
    "11": {
      "verse_number": 11,
      "sort_number": 11,
      "text": "[IOEL 2:11]",
      "word_count": 5,
      "hebrew": "וַֽיהוָ֗ה נָתַ֤ן קוֹלוֹ֙ לִפְנֵ֣י חֵיל֔וֹ כִּ֣י רַ֤ב מְאֹד֙ מַחֲנֵ֔הוּ כִּ֥י עָצ֖וּם עֹשֵׂ֣ה דְבָר֑וֹ כִּֽי גָד֧וֹל יוֹם יְהוָ֛ה וְנוֹרָ֥א מְאֹ֖ד וּמִ֥י יְכִילֶֽנּוּ׃"
    },
    "12": {
      "verse_number": 12,
      "sort_number": 12,
      "text": "[IOEL 2:12]",
      "word_count": 5,
      "hebrew": "וְגַם עַתָּה֙ נְאֻם יְהוָ֔ה שֻׁ֥בוּ עָדַ֖י בְּכָל לְבַבְכֶ֑ם וּבְצ֥וֹם וּבְבְכִ֖י וּבְמִסְפֵּֽד׃"
    },
    "13": {
      "verse_number": 13,
      "sort_number": 13,
      "text": "[IOEL 2:13]",
      "word_count": 5,
      "hebrew": "וְקִרְע֤וּ לְבַבְכֶם֙ וְאַל בִּגְדֵיכֶ֔ם וְשׁ֖וּבוּ אֶל יְהוָ֣ה אֱלֹֽהֵיכֶ֑ם כִּֽי חַנּ֤וּן וְרַחוּם֙ ה֔וּא אֶ֤רֶךְ אַפַּ֨יִם֙ וְרַב חֶ֔סֶד וְנִחָ֖ם עַל הָרָעָֽה׃"
    },
    "14": {
      "verse_number": 14,
      "sort_number": 14,
      "text": "[IOEL 2:14]",
      "word_count": 5,
      "hebrew": "מִ֥י יוֹדֵ֖עַ יָשׁ֣וּב וְנִחָ֑ם וְהִשְׁאִ֤יר אַֽחֲרָיו֙ בְּרָכָ֔ה מִנְחָ֣ה וָנֶ֔סֶךְ לַיהוָ֖ה אֱלֹהֵיכֶֽם׃"
    },
    "15": {
      "verse_number": 15,
      "sort_number": 15,
      "text": "[IOEL 2:15]",
      "word_count": 5,
      "hebrew": "תִּקְע֥וּ שׁוֹפָ֖ר בְּצִיּ֑וֹן קַדְּשׁוּ צ֖וֹם קִרְא֥וּ עֲצָרָֽה׃"
    },
    "16": {
      "verse_number": 16,
      "sort_number": 16,
      "text": "[IOEL 2:16]",
      "word_count": 5,
      "hebrew": "אִסְפוּ עָ֞ם קַדְּשׁ֤וּ קָהָל֙ קִבְצ֣וּ זְקֵנִ֔ים אִסְפוּ֙ עֽוֹלָלִ֔ים וְיֹנְקֵ֖י שָׁדָ֑יִם יֵצֵ֤א חָתָן֙ מֵֽחֶדְר֔וֹ וְכַלָּ֖ה מֵחֻפָּתָֽהּ׃"
    },
    "17": {
      "verse_number": 17,
      "sort_number": 17,
      "text": "[IOEL 2:17]",
      "word_count": 5,
      "hebrew": "בֵּ֤ין הָאוּלָם֙ וְלַמִּזְבֵּ֔חַ יִבְכּוּ֙ הַכֹּ֣הֲנִ֔ים מְשָׁרְתֵ֖י יְהוָ֑ה וְֽיֹאמְר֞וּ ח֧וּסָה יְהוָ֣ה עַל עַמֶּ֗ךָ וְאַל תִּתֵּ֨ן נַחֲלָתְךָ֤ לְחֶרְפָּה֙ לִמְשָׁל בָּ֣ם גּוֹיִ֔ם לָ֚מָּה יֹאמְר֣וּ בָֽעַמִּ֔ים אַיֵּ֖ה אֱלֹהֵיהֶֽם׃"
    },
    "18": {
      "verse_number": 18,
      "sort_number": 18,
      "text": "[IOEL 2:18]",
      "word_count": 5,
      "hebrew": "וַיְקַנֵּ֥א יְהוָ֖ה לְאַרְצ֑וֹ וַיַּחְמֹ֖ל עַל עַמּֽוֹ׃"
    },
    "19": {
      "verse_number": 19,
      "sort_number": 19,
      "text": "[IOEL 2:19]",
      "word_count": 5,
      "hebrew": "וַיַּ֨עַן יְהוָ֜ה וַיֹּ֣אמֶר לְעַמּ֗וֹ הִנְנִ֨י שֹׁלֵ֤חַ לָכֶם֙ אֶת הַדָּגָן֙ וְהַתִּיר֣וֹשׁ וְהַיִּצְהָ֔ר וּשְׂבַעְתֶּ֖ם אֹת֑וֹ וְלֹא אֶתֵּ֨ן אֶתְכֶ֥ם ע֛וֹד חֶרְפָּ֖ה בַּגּוֹיִֽם׃"
    },
    "20": {
      "verse_number": 20,
      "sort_number": 20,
      "text": "[IOEL 2:20]",
      "word_count": 5,
      "hebrew": "וְֽאֶת הַצְּפוֹנִ֞י אַרְחִ֣יק מֵעֲלֵיכֶ֗ם וְהִדַּחְתִּיו֮ אֶל אֶ֣רֶץ צִיָּ֣ה וּשְׁמָמָה֒ אֶת פָּנָ֗יו אֶל הַיָּם֙ הַקַּדְמֹנִ֔י וְסֹפ֖וֹ אֶל הַיָּ֣ם הָאַֽחֲר֑וֹן וְעָלָ֣ה בָאְשׁ֗וֹ וְתַ֨עַל֙ צַחֲנָת֔וֹ כִּ֥י הִגְדִּ֖יל לַעֲשֽׂוֹת׃"
    },
    "21": {
      "verse_number": 21,
      "sort_number": 21,
      "text": "[IOEL 2:21]",
      "word_count": 5,
      "hebrew": "אַל תִּֽירְאִ֖י אֲדָמָ֑ה גִּ֣ילִי וּשְׂמָ֔חִי כִּֽי הִגְדִּ֥יל יְהוָ֖ה לַעֲשֽׂוֹת׃"
    },
    "22": {
      "verse_number": 22,
      "sort_number": 22,
      "text": "[IOEL 2:22]",
      "word_count": 5,
      "hebrew": "אַל תִּֽירְאוּ֙ בַּהֲמ֣וֹת שָׂדַ֔י כִּ֥י דָשְׁא֖וּ נְא֣וֹת מִדְבָּ֑ר כִּֽי עֵץ֙ נָשָׂ֣א פִרְי֔וֹ תְּאֵנָ֥ה וָגֶ֖פֶן נָתְנ֥וּ חֵילָֽם׃"
    },
    "23": {
      "verse_number": 23,
      "sort_number": 23,
      "text": "[IOEL 2:23]",
      "word_count": 5,
      "hebrew": "וּבְנֵ֣י צִיּ֗וֹן גִּ֤ילוּ וְשִׂמְחוּ֙ בַּיהוָ֣ה אֱלֹֽהֵיכֶ֔ם כִּֽי נָתַ֥ן לָכֶ֛ם אֶת הַמּוֹרֶ֖ה לִצְדָקָ֑ה וַיּ֣וֹרֶד לָכֶ֗ם גֶּ֛שֶׁם מוֹרֶ֥ה וּמַלְק֖וֹשׁ בָּרִאשֽׁוֹן׃"
    },
    "24": {
      "verse_number": 24,
      "sort_number": 24,
      "text": "[IOEL 2:24]",
      "word_count": 5,
      "hebrew": "וּמָלְא֥וּ הַגֳּרָנ֖וֹת בָּ֑ר וְהֵשִׁ֥יקוּ הַיְקָבִ֖ים תִּיר֥וֹשׁ וְיִצְהָֽר׃"
    },
    "25": {
      "verse_number": 25,
      "sort_number": 25,
      "text": "[IOEL 2:25]",
      "word_count": 5,
      "hebrew": "וְשִׁלַּמְתִּ֤י לָכֶם֙ אֶת הַשָּׁנִ֔ים אֲשֶׁר֙ אָכַ֣ל הָֽאַרְבֶּ֔ה הַיֶּ֖לֶק וְהֶחָסִ֣יל וְהַגָּזָ֑ם חֵילִי֙ הַגָּד֔וֹל אֲשֶׁ֥ר שִׁלַּ֖חְתִּי בָּכֶֽם׃"
    },
    "26": {
      "verse_number": 26,
      "sort_number": 26,
      "text": "[IOEL 2:26]",
      "word_count": 5,
      "hebrew": "וַאֲכַלְתֶּ֤ם אָכוֹל֙ וְשָׂב֔וֹעַ וְהִלַּלְתֶּ֗ם אֶת שֵׁ֤ם יְהוָה֙ אֱלֹ֣הֵיכֶ֔ם אֲשֶׁר עָשָׂ֥ה עִמָּכֶ֖ם לְהַפְלִ֑יא וְלֹא יֵבֹ֥שׁוּ עַמִּ֖י לְעוֹלָֽם׃"
    },
    "27": {
      "verse_number": 27,
      "sort_number": 27,
      "text": "[IOEL 2:27]",
      "word_count": 5,
      "hebrew": "וִידַעְתֶּ֗ם כִּ֣י בְקֶ֤רֶב יִשְׂרָאֵל֙ אָ֔נִי וַאֲנִ֛י יְהוָ֥ה אֱלֹהֵיכֶ֖ם וְאֵ֣ין ע֑וֹד וְלֹא יֵבֹ֥שׁוּ עַמִּ֖י לְעוֹלָֽם׃"
    },
    "28": {
      "verse_number": 28,
      "sort_number": 28,
      "text": "[IOEL 2:28]",
      "word_count": 5
    },
    "29": {
      "verse_number": 29,
      "sort_number": 29,
      "text": "[IOEL 2:29]",
      "word_count": 5
    },
    "30": {
      "verse_number": 30,
      "sort_number": 30,
      "text": "[IOEL 2:30]",
      "word_count": 5
    },
    "31": {
      "verse_number": 31,
      "sort_number": 31,
      "text": "[IOEL 2:31]",
      "word_count": 5
    },
    "32": {
      "verse_number": 32,
      "sort_number": 32,
      "text": "[IOEL 2:32]",
      "word_count": 5
    }
  }
}