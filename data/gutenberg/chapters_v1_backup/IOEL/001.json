{
  "chapter_id": "IOEL_001",
  "chapter_key": "1",
  "chapter_number": 1,
  "sort_number": 1,
  "name": "1",
  "book_key": "IOEL",
  "testament": "Vetus_Testamentum",
  "section": "Libri_Prophetici",
  "verse_count": 20,
  "verses": {
    "1": {
      "verse_number": 1,
      "sort_number": 1,
      "text": "[IOEL 1:1]",
      "word_count": 5,
      "hebrew": "דְּבַר יְהוָה֙ אֲשֶׁ֣ר הָיָ֔ה אֶל יוֹאֵ֖ל בֶּן פְּתוּאֵֽל׃"
    },
    "2": {
      "verse_number": 2,
      "sort_number": 2,
      "text": "[IOEL 1:2]",
      "word_count": 5,
      "hebrew": "שִׁמְעוּ זֹאת֙ הַזְּקֵנִ֔ים וְהַֽאֲזִ֔ינוּ כֹּ֖ל יוֹשְׁבֵ֣י הָאָ֑רֶץ הֶהָ֤יְתָה זֹּאת֙ בִּֽימֵיכֶ֔ם וְאִ֖ם בִּימֵ֥י אֲבֹֽתֵיכֶֽם׃"
    },
    "3": {
      "verse_number": 3,
      "sort_number": 3,
      "text": "[IOEL 1:3]",
      "word_count": 5,
      "hebrew": "עָלֶ֖יהָ לִבְנֵיכֶ֣ם סַפֵּ֑רוּ וּבְנֵיכֶם֙ לִבְנֵיהֶ֔ם וּבְנֵיהֶ֖ם לְד֥וֹר אַחֵֽר׃"
    },
    "4": {
      "verse_number": 4,
      "sort_number": 4,
      "text": "[IOEL 1:4]",
      "word_count": 5,
      "hebrew": "יֶ֤תֶר הַגָּזָם֙ אָכַ֣ל הָֽאַרְבֶּ֔ה וְיֶ֥תֶר הָאַרְבֶּ֖ה אָכַ֣ל הַיָּ֑לֶק וְיֶ֣תֶר הַיֶּ֔לֶק אָכַ֖ל הֶחָסִֽיל׃"
    },
    "5": {
      "verse_number": 5,
      "sort_number": 5,
      "text": "[IOEL 1:5]",
      "word_count": 5,
      "hebrew": "הָקִ֤יצוּ שִׁכּוֹרִים֙ וּבְכ֔וּ וְהֵילִ֖לוּ כָּל שֹׁ֣תֵי יָ֑יִן עַל עָסִ֕יס כִּ֥י נִכְרַ֖ת מִפִּיכֶֽם׃"
    },
    "6": {
      "verse_number": 6,
      "sort_number": 6,
      "text": "[IOEL 1:6]",
      "word_count": 5,
      "hebrew": "כִּֽי גוֹי֙ עָלָ֣ה עַל אַרְצִ֔י עָצ֖וּם וְאֵ֣ין מִסְפָּ֑ר שִׁנָּיו֙ שִׁנֵּ֣י אַרְיֵ֔ה וּֽמְתַלְּע֥וֹת לָבִ֖יא לֽוֹ׃"
    },
    "7": {
      "verse_number": 7,
      "sort_number": 7,
      "text": "[IOEL 1:7]",
      "word_count": 5,
      "hebrew": "שָׂ֤ם גַּפְנִי֙ לְשַׁמָּ֔ה וּתְאֵנָתִ֖י לִקְצָפָ֑ה חָשֹׂ֤ף חֲשָׂפָהּ֙ וְהִשְׁלִ֔יךְ הִלְבִּ֖ינוּ שָׂרִיגֶֽיהָ׃"
    },
    "8": {
      "verse_number": 8,
      "sort_number": 8,
      "text": "[IOEL 1:8]",
      "word_count": 5,
      "hebrew": "אֱלִ֕י כִּבְתוּלָ֥ה חֲגֻֽרַת שַׂ֖ק עַל בַּ֥עַל נְעוּרֶֽיהָ׃"
    },
    "9": {
      "verse_number": 9,
      "sort_number": 9,
      "text": "[IOEL 1:9]",
      "word_count": 5,
      "hebrew": "הָכְרַ֥ת מִנְחָ֛ה וָנֶ֖סֶךְ מִבֵּ֣ית יְהוָ֑ה אָֽבְלוּ֙ הַכֹּ֣הֲנִ֔ים מְשָׁרְתֵ֖י יְהוָֽה׃"
    },
    "10": {
      "verse_number": 10,
      "sort_number": 10,
      "text": "[IOEL 1:10]",
      "word_count": 5,
      "hebrew": "שֻׁדַּ֣ד שָׂדֶ֔ה אָבְלָ֖ה אֲדָמָ֑ה כִּ֚י שֻׁדַּ֣ד דָּגָ֔ן הוֹבִ֥ישׁ תִּיר֖וֹשׁ אֻמְלַ֥ל יִצְהָֽר׃"
    },
    "11": {
      "verse_number": 11,
      "sort_number": 11,
      "text": "[IOEL 1:11]",
      "word_count": 5,
      "hebrew": "הֹבִ֣ישׁוּ אִכָּרִ֗ים הֵילִ֨ילוּ֙ כֹּֽרְמִ֔ים עַל חִטָּ֖ה וְעַל שְׂעֹרָ֑ה כִּ֥י אָבַ֖ד קְצִ֥יר שָׂדֶֽה׃"
    },
    "12": {
      "verse_number": 12,
      "sort_number": 12,
      "text": "[IOEL 1:12]",
      "word_count": 5,
      "hebrew": "הַגֶּ֣פֶן הוֹבִ֔ישָׁה וְהַתְּאֵנָ֖ה אֻמְלָ֑לָה רִמּ֞וֹן גַּם תָּמָ֣ר וְתַפּ֗וּחַ כָּל עֲצֵ֤י הַשָּׂדֶה֙ יָבֵ֔שׁוּ כִּֽי הֹבִ֥ישׁ שָׂשׂ֖וֹן מִן בְּנֵ֥י אָדָֽם׃"
    },
    "13": {
      "verse_number": 13,
      "sort_number": 13,
      "text": "[IOEL 1:13]",
      "word_count": 5,
      "hebrew": "חִגְר֨וּ וְסִפְד֜וּ הַכֹּהֲנִ֗ים הֵילִ֨ילוּ֙ מְשָׁרְתֵ֣י מִזְבֵּ֔חַ בֹּ֚אוּ לִ֣ינוּ בַשַּׂקִּ֔ים מְשָׁרְתֵ֖י אֱלֹהָ֑י כִּ֥י נִמְנַ֛ע מִבֵּ֥ית אֱלֹהֵיכֶ֖ם מִנְחָ֥ה וָנָֽסֶךְ׃"
    },
    "14": {
      "verse_number": 14,
      "sort_number": 14,
      "text": "[IOEL 1:14]",
      "word_count": 5,
      "hebrew": "קַדְּשׁוּ צוֹם֙ קִרְא֣וּ עֲצָרָ֔ה אִסְפ֣וּ זְקֵנִ֗ים כֹּ֚ל יֹשְׁבֵ֣י הָאָ֔רֶץ בֵּ֖ית יְהוָ֣ה אֱלֹהֵיכֶ֑ם וְזַעֲק֖וּ אֶל יְהוָֽה׃"
    },
    "15": {
      "verse_number": 15,
      "sort_number": 15,
      "text": "[IOEL 1:15]",
      "word_count": 5,
      "hebrew": "אֲהָ֖הּ לַיּ֑וֹם כִּ֤י קָרוֹב֙ י֣וֹם יְהוָ֔ה וּכְשֹׁ֖ד מִשַׁדַּ֥י יָבֽוֹא׃"
    },
    "16": {
      "verse_number": 16,
      "sort_number": 16,
      "text": "[IOEL 1:16]",
      "word_count": 5,
      "hebrew": "הֲל֛וֹא נֶ֥גֶד עֵינֵ֖ינוּ אֹ֣כֶל נִכְרָ֑ת מִבֵּ֥ית אֱלֹהֵ֖ינוּ שִׂמְחָ֥ה וָגִֽיל׃"
    },
    "17": {
      "verse_number": 17,
      "sort_number": 17,
      "text": "[IOEL 1:17]",
      "word_count": 5,
      "hebrew": "עָבְשׁ֣וּ פְרֻד֗וֹת תַּ֚חַת מֶגְרְפֹ֣תֵיהֶ֔ם נָשַׁ֨מּוּ֙ אֹֽצָר֔וֹת נֶהֶרְס֖וּ מַמְּגֻר֑וֹת כִּ֥י הֹבִ֖ישׁ דָּגָֽן׃"
    },
    "18": {
      "verse_number": 18,
      "sort_number": 18,
      "text": "[IOEL 1:18]",
      "word_count": 5,
      "hebrew": "מַה נֶּאֶנְחָ֣ה בְהֵמָ֗ה נָבֹ֨כוּ֙ עֶדְרֵ֣י בָקָ֔ר כִּ֛י אֵ֥ין מִרְעֶ֖ה לָהֶ֑ם גַּם עֶדְרֵ֥י הַצֹּ֖אן נֶאְשָֽׁמוּ׃"
    },
    "19": {
      "verse_number": 19,
      "sort_number": 19,
      "text": "[IOEL 1:19]",
      "word_count": 5,
      "hebrew": "אֵלֶ֥יךָ יְהוָ֖ה אֶקְרָ֑א כִּ֣י אֵ֗שׁ אָֽכְלָה֙ נְא֣וֹת מִדְבָּ֔ר וְלֶ֣הָבָ֔ה לִהֲטָ֖ה כָּל עֲצֵ֥י הַשָּׂדֶֽה׃"
    },
    "20": {
      "verse_number": 20,
      "sort_number": 20,
      "text": "[IOEL 1:20]",
      "word_count": 5,
      "hebrew": "גַּם בַּהֲמ֥וֹת שָׂדֶ֖ה תַּעֲר֣וֹג אֵלֶ֑יךָ כִּ֤י יָֽבְשׁוּ֙ אֲפִ֣יקֵי מָ֔יִם וְאֵ֕שׁ אָכְלָ֖ה נְא֥וֹת הַמִּדְבָּֽר׃"
    }
  }
}