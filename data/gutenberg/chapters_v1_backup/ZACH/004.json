{
  "chapter_id": "ZACH_004",
  "chapter_key": "4",
  "chapter_number": 4,
  "sort_number": 4,
  "name": "4",
  "book_key": "ZACH",
  "testament": "Vetus_Testamentum",
  "section": "Libri_Prophetici",
  "verse_count": 14,
  "verses": {
    "1": {
      "verse_number": 1,
      "sort_number": 1,
      "text": "[ZACH 4:1]",
      "word_count": 5,
      "hebrew": "וַיָּ֕שָׁב הַמַּלְאָ֖ךְ הַדֹּבֵ֣ר בִּ֑י וַיְעִירֵ֕נִי כְּאִ֖ישׁ אֲשֶׁר יֵע֥וֹר מִשְּׁנָתֽוֹ׃"
    },
    "2": {
      "verse_number": 2,
      "sort_number": 2,
      "text": "[ZACH 4:2]",
      "word_count": 5,
      "hebrew": "וַיֹּ֣אמֶר אֵלַ֔י מָ֥ה אַתָּ֖ה רֹאֶ֑ה ויאמר וָאֹמַ֡ר רָאִ֣יתִי וְהִנֵּ֣ה מְנוֹרַת֩ זָהָ֨ב כֻּלָּ֜הּ וְגֻלָּ֣הּ עַל רֹאשָׁ֗הּ וְשִׁבְעָ֤ה נֵרֹתֶ֨יהָ֙ עָלֶ֔יהָ שִׁבְעָ֤ה וְשִׁבְעָה֙ מֽוּצָק֔וֹת לַנֵּר֖וֹת אֲשֶׁ֥ר עַל רֹאשָֽׁהּ׃"
    },
    "3": {
      "verse_number": 3,
      "sort_number": 3,
      "text": "[ZACH 4:3]",
      "word_count": 5,
      "hebrew": "וּשְׁנַ֥יִם זֵיתִ֖ים עָלֶ֑יהָ אֶחָד֙ מִימִ֣ין הַגֻּלָּ֔ה וְאֶחָ֖ד עַל שְׂמֹאלָֽהּ׃"
    },
    "4": {
      "verse_number": 4,
      "sort_number": 4,
      "text": "[ZACH 4:4]",
      "word_count": 5,
      "hebrew": "וָאַ֨עַן֙ וָֽאֹמַ֔ר אֶל הַמַּלְאָ֛ךְ הַדֹּבֵ֥ר בִּ֖י לֵאמֹ֑ר מָה אֵ֖לֶּה אֲדֹנִֽי׃"
    },
    "5": {
      "verse_number": 5,
      "sort_number": 5,
      "text": "[ZACH 4:5]",
      "word_count": 5,
      "hebrew": "וַ֠יַּעַן הַמַּלְאָ֞ךְ הַדֹּבֵ֥ר בִּי֙ וַיֹּ֣אמֶר אֵלַ֔י הֲל֥וֹא יָדַ֖עְתָּ מָה הֵ֣מָּה אֵ֑לֶּה וָאֹמַ֖ר לֹ֥א אֲדֹנִֽי׃"
    },
    "6": {
      "verse_number": 6,
      "sort_number": 6,
      "text": "[ZACH 4:6]",
      "word_count": 5,
      "hebrew": "וַיַּ֜עַן וַיֹּ֤אמֶר אֵלַי֙ לֵאמֹ֔ר זֶ֚ה דְּבַר יְהוָ֔ה אֶל זְרֻבָּבֶ֖ל לֵאמֹ֑ר לֹ֤א בְחַ֨יִל֙ וְלֹ֣א בְכֹ֔חַ כִּ֣י אִם בְּרוּחִ֔י אָמַ֖ר יְהוָ֥ה צְבָאֽוֹת׃"
    },
    "7": {
      "verse_number": 7,
      "sort_number": 7,
      "text": "[ZACH 4:7]",
      "word_count": 5,
      "hebrew": "מִֽי אַתָּ֧ה הַֽר הַגָּד֛וֹל לִפְנֵ֥י זְרֻבָּבֶ֖ל לְמִישֹׁ֑ר וְהוֹצִיא֙ אֶת הָאֶ֣בֶן הָרֹאשָׁ֔ה תְּשֻׁא֕וֹת חֵ֥ן חֵ֖ן לָֽהּ׃"
    },
    "8": {
      "verse_number": 8,
      "sort_number": 8,
      "text": "[ZACH 4:8]",
      "word_count": 5,
      "hebrew": "וַיְהִ֥י דְבַר יְהוָ֖ה אֵלַ֥י לֵאמֹֽר׃"
    },
    "9": {
      "verse_number": 9,
      "sort_number": 9,
      "text": "[ZACH 4:9]",
      "word_count": 5,
      "hebrew": "יְדֵ֣י זְרֻבָּבֶ֗ל יִסְּד֛וּ הַבַּ֥יִת הַזֶּ֖ה וְיָדָ֣יו תְּבַצַּ֑עְנָה וְיָ֣דַעְתָּ֔ כִּֽי יְהוָ֥ה צְבָא֖וֹת שְׁלָחַ֥נִי אֲלֵיכֶֽם׃"
    },
    "10": {
      "verse_number": 10,
      "sort_number": 10,
      "text": "[ZACH 4:10]",
      "word_count": 5,
      "hebrew": "כִּ֣י מִ֣י בַז֮ לְי֣וֹם קְטַנּוֹת֒ וְשָׂמְח֗וּ וְרָא֞וּ אֶת הָאֶ֧בֶן הַבְּדִ֛יל בְּיַ֥ד זְרֻבָּבֶ֖ל שִׁבְעָה אֵ֑לֶּה עֵינֵ֣י יְהוָ֔ה הֵ֥מָּה מְשׁוֹטְטִ֖ים בְּכָל הָאָֽרֶץ׃"
    },
    "11": {
      "verse_number": 11,
      "sort_number": 11,
      "text": "[ZACH 4:11]",
      "word_count": 5,
      "hebrew": "וָאַ֖עַן וָאֹמַ֣ר אֵלָ֑יו מַה שְּׁנֵ֤י הַזֵּיתִים֙ הָאֵ֔לֶה עַל יְמִ֥ין הַמְּנוֹרָ֖ה וְעַל שְׂמֹאולָֽהּ׃"
    },
    "12": {
      "verse_number": 12,
      "sort_number": 12,
      "text": "[ZACH 4:12]",
      "word_count": 5,
      "hebrew": "וָאַ֣עַן שֵׁנִ֔ית וָאֹמַ֖ר אֵלָ֑יו מַה שְׁתֵּ֞י שִׁבֲּלֵ֣י הַזֵּיתִ֗ים אֲשֶׁר֙ בְּיַ֗ד שְׁנֵי֙ צַנְתְּר֣וֹת הַזָּהָ֔ב הַֽמְרִיקִ֥ים מֵעֲלֵיהֶ֖ם הַזָּהָֽב׃"
    },
    "13": {
      "verse_number": 13,
      "sort_number": 13,
      "text": "[ZACH 4:13]",
      "word_count": 5,
      "hebrew": "וַיֹּ֤אמֶר אֵלַי֙ לֵאמֹ֔ר הֲל֥וֹא יָדַ֖עְתָּ מָה אֵ֑לֶּה וָאֹמַ֖ר לֹ֥א אֲדֹנִֽי׃"
    },
    "14": {
      "verse_number": 14,
      "sort_number": 14,
      "text": "[ZACH 4:14]",
      "word_count": 5,
      "hebrew": "וַיֹּ֕אמֶר אֵ֖לֶּה שְׁנֵ֣י בְנֵֽי הַיִּצְהָ֑ר הָעֹמְדִ֖ים עַל אֲד֥וֹן כָּל הָאָֽרֶץ׃"
    }
  }
}