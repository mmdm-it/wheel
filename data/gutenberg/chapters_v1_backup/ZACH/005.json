{
  "chapter_id": "ZACH_005",
  "chapter_key": "5",
  "chapter_number": 5,
  "sort_number": 5,
  "name": "5",
  "book_key": "ZACH",
  "testament": "Vetus_Testamentum",
  "section": "Libri_Prophetici",
  "verse_count": 11,
  "verses": {
    "1": {
      "verse_number": 1,
      "sort_number": 1,
      "text": "[ZACH 5:1]",
      "word_count": 5,
      "hebrew": "וָאָשׁ֕וּב וָאֶשָּׂ֥א עֵינַ֖י וָֽאֶרְאֶ֑ה וְהִנֵּ֖ה מְגִלָּ֥ה עָפָֽה׃"
    },
    "2": {
      "verse_number": 2,
      "sort_number": 2,
      "text": "[ZACH 5:2]",
      "word_count": 5,
      "hebrew": "וַיֹּ֣אמֶר אֵלַ֔י מָ֥ה אַתָּ֖ה רֹאֶ֑ה וָאֹמַ֗ר אֲנִ֤י רֹאֶה֙ מְגִלָּ֣ה עָפָ֔ה אָרְכָּהּ֙ עֶשְׂרִ֣ים בָּֽאַמָּ֔ה וְרָחְבָּ֖הּ עֶ֥שֶׂר בָּאַמָּֽה׃"
    },
    "3": {
      "verse_number": 3,
      "sort_number": 3,
      "text": "[ZACH 5:3]",
      "word_count": 5,
      "hebrew": "וַיֹּ֣אמֶר אֵלַ֔י זֹ֚את הָֽאָלָ֔ה הַיּוֹצֵ֖את עַל פְּנֵ֣י כָל הָאָ֑רֶץ כִּ֣י כָל הַגֹּנֵ֗ב מִזֶּה֙ כָּמ֣וֹהָ נִקָּ֔ה וְכָל הַנִּ֨שְׁבָּ֔ע מִזֶּ֖ה כָּמ֥וֹהָ נִקָּֽה׃"
    },
    "4": {
      "verse_number": 4,
      "sort_number": 4,
      "text": "[ZACH 5:4]",
      "word_count": 5,
      "hebrew": "הוֹצֵאתִ֗יהָ נְאֻם֙ יְהוָ֣ה צְבָא֔וֹת וּבָ֨אָה֙ אֶל בֵּ֣ית הַגַּנָּ֔ב וְאֶל בֵּ֛ית הַנִּשְׁבָּ֥ע בִּשְׁמִ֖י לַשָּׁ֑קֶר וְלָ֨נֶה֙ בְּת֣וֹךְ בֵּית֔וֹ וְכִלַּ֖תּוּ וְאֶת עֵצָ֥יו וְאֶת אֲבָנָֽיו׃"
    },
    "5": {
      "verse_number": 5,
      "sort_number": 5,
      "text": "[ZACH 5:5]",
      "word_count": 5,
      "hebrew": "וַיֵּצֵ֕א הַמַּלְאָ֖ךְ הַדֹּבֵ֣ר בִּ֑י וַיֹּ֣אמֶר אֵלַ֔י שָׂ֣א נָ֤א עֵינֶ֨יךָ֙ וּרְאֵ֔ה מָ֖ה הַיּוֹצֵ֥את הַזֹּֽאת׃"
    },
    "6": {
      "verse_number": 6,
      "sort_number": 6,
      "text": "[ZACH 5:6]",
      "word_count": 5,
      "hebrew": "וָאֹמַ֖ר מַה הִ֑יא וַיֹּ֗אמֶר זֹ֤את הָֽאֵיפָה֙ הַיּוֹצֵ֔את וַיֹּ֕אמֶר זֹ֥את עֵינָ֖ם בְּכָל הָאָֽרֶץ׃"
    },
    "7": {
      "verse_number": 7,
      "sort_number": 7,
      "text": "[ZACH 5:7]",
      "word_count": 5,
      "hebrew": "וְהִנֵּ֛ה כִּכַּ֥ר עֹפֶ֖רֶת נִשֵּׂ֑את וְזֹאת֙ אִשָּׁ֣ה אַחַ֔ת יוֹשֶׁ֖בֶת בְּת֥וֹךְ הָאֵיפָֽה׃"
    },
    "8": {
      "verse_number": 8,
      "sort_number": 8,
      "text": "[ZACH 5:8]",
      "word_count": 5,
      "hebrew": "וַיֹּ֨אמֶר֙ זֹ֣את הָרִשְׁעָ֔ה וַיַּשְׁלֵ֥ךְ אֹתָ֖הּ אֶל תּ֣וֹךְ הָֽאֵיפָ֑ה וַיַּשְׁלֵ֛ךְ אֶת אֶ֥בֶן הָעֹפֶ֖רֶת אֶל פִּֽיהָ׃"
    },
    "9": {
      "verse_number": 9,
      "sort_number": 9,
      "text": "[ZACH 5:9]",
      "word_count": 5,
      "hebrew": "וָאֶשָּׂ֨א עֵינַ֜י וָאֵ֗רֶא וְהִנֵּה֩ שְׁתַּ֨יִם נָשִׁ֤ים יֽוֹצְאוֹת֙ וְר֣וּחַ בְּכַנְפֵיהֶ֔ם וְלָהֵ֥נָּה כְנָפַ֖יִם כְּכַנְפֵ֣י הַחֲסִידָ֑ה וַתִּשֶּׂ֨אנָה֙ אֶת הָ֣אֵיפָ֔ה בֵּ֥ין הָאָ֖רֶץ וּבֵ֥ין הַשָּׁמָֽיִם׃"
    },
    "10": {
      "verse_number": 10,
      "sort_number": 10,
      "text": "[ZACH 5:10]",
      "word_count": 5,
      "hebrew": "וָאֹמַ֕ר אֶל הַמַּלְאָ֖ךְ הַדֹּבֵ֣ר בִּ֑י אָ֛נָה הֵ֥מָּה מֽוֹלִכ֖וֹת אֶת הָאֵיפָֽה׃"
    },
    "11": {
      "verse_number": 11,
      "sort_number": 11,
      "text": "[ZACH 5:11]",
      "word_count": 5,
      "hebrew": "וַיֹּ֣אמֶר אֵלַ֔י לִבְנֽוֹת לָ֥הֿ בַ֖יִת בְּאֶ֣רֶץ שִׁנְעָ֑ר וְהוּכַ֛ן וְהֻנִּ֥יחָה שָּׁ֖ם עַל מְכֻנָתָֽהּ׃"
    }
  }
}