{
  "chapter_id": "ISA_029",
  "chapter_key": "29",
  "chapter_number": 29,
  "sort_number": 29,
  "name": "29",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 24,
  "verses": {
    "1": {
      "verse_number": 1,
      "sort_number": 1,
      "text": "[ISA 29:1]",
      "word_count": 5,
      "hebrew": "ה֚וֹי אֲרִיאֵ֣ל אֲרִיאֵ֔ל קִרְיַ֖ת חָנָ֣ה דָוִ֑ד סְפ֥וּ שָׁנָ֛ה עַל שָׁנָ֖ה חַגִּ֥ים יִנְקֹֽפוּ׃"
    },
    "2": {
      "verse_number": 2,
      "sort_number": 2,
      "text": "[ISA 29:2]",
      "word_count": 5,
      "hebrew": "וַהֲצִיק֖וֹתִי לַֽאֲרִיאֵ֑ל וְהָיְתָ֤ה תַֽאֲנִיָּה֙ וַֽאֲנִיָּ֔ה וְהָ֥יְתָה לִּ֖י כַּאֲרִיאֵֽל׃"
    },
    "3": {
      "verse_number": 3,
      "sort_number": 3,
      "text": "[ISA 29:3]",
      "word_count": 5,
      "hebrew": "וְחָנִ֥יתִי כַדּ֖וּר עָלָ֑יִךְ וְצַרְתִּ֤י עָלַ֨יִךְ֙ מֻצָּ֔ב וַהֲקִֽימֹתִ֥י עָלַ֖יִךְ מְצֻרֹֽת׃"
    },
    "4": {
      "verse_number": 4,
      "sort_number": 4,
      "text": "[ISA 29:4]",
      "word_count": 5,
      "hebrew": "וְשָׁפַלְתְּ֙ מֵאֶ֣רֶץ תְּדַבֵּ֔רִי וּמֵֽעָפָ֖ר תִּשַּׁ֣ח אִמְרָתֵ֑ךְ וְֽ֠הָיָה כְּא֤וֹב מֵאֶ֨רֶץ֙ קוֹלֵ֔ךְ וּמֵעָפָ֖ר אִמְרָתֵ֥ךְ תְּצַפְצֵֽף׃"
    },
    "5": {
      "verse_number": 5,
      "sort_number": 5,
      "text": "[ISA 29:5]",
      "word_count": 5,
      "hebrew": "וְהָיָ֛ה כְּאָבָ֥ק דַּ֖ק הֲמ֣וֹן זָרָ֑יִךְ וּכְמֹ֤ץ עֹבֵר֙ הֲמ֣וֹן עָֽרִיצִ֔ים וְהָיָ֖ה לְפֶ֥תַע פִּתְאֹֽם׃"
    },
    "6": {
      "verse_number": 6,
      "sort_number": 6,
      "text": "[ISA 29:6]",
      "word_count": 5,
      "hebrew": "מֵעִ֨ם יְהוָ֤ה צְבָאוֹת֙ תִּפָּקֵ֔ד בְּרַ֥עַם וּבְרַ֖עַשׁ וְק֣וֹל גָּד֑וֹל סוּפָה֙ וּסְעָרָ֔ה וְלַ֖הַב אֵ֥שׁ אוֹכֵלָֽה׃"
    },
    "7": {
      "verse_number": 7,
      "sort_number": 7,
      "text": "[ISA 29:7]",
      "word_count": 5,
      "hebrew": "וְהָיָ֗ה כַּֽחֲלוֹם֙ חֲז֣וֹן לַ֔יְלָה הֲמוֹן֙ כָּל הַגּוֹיִ֔ם הַצֹּבְאִ֖ים עַל אֲרִיאֵ֑ל וְכָל צֹבֶ֨יהָ֙ וּמְצֹ֣דָתָ֔הּ וְהַמְּצִיקִ֖ים לָֽהּ׃"
    },
    "8": {
      "verse_number": 8,
      "sort_number": 8,
      "text": "[ISA 29:8]",
      "word_count": 5,
      "hebrew": "וְהָיָ֡ה כַּאֲשֶׁר֩ יַחֲלֹ֨ם הָרָעֵ֜ב וְהִנֵּ֣ה אוֹכֵ֗ל וְהֵקִיץ֮ וְרֵיקָ֣ה נַפְשׁוֹ֒ וְכַאֲשֶׁ֨ר יַחֲלֹ֤ם הַצָּמֵא֙ וְהִנֵּ֣ה שֹׁתֶ֔ה וְהֵקִיץ֙ וְהִנֵּ֣ה עָיֵ֔ף וְנַפְשׁ֖וֹ שׁוֹקֵקָ֑ה כֵּ֣ן יִֽהְיֶ֗ה הֲמוֹן֙ כָּל הַגּוֹיִ֔ם הַצֹּבְאִ֖ים עַל הַ֥ר צִיּֽוֹן׃"
    },
    "9": {
      "verse_number": 9,
      "sort_number": 9,
      "text": "[ISA 29:9]",
      "word_count": 5,
      "hebrew": "הִתְמַהְמְה֣וּ וּתְמָ֔הוּ הִשְׁתַּֽעַשְׁע֖וּ וָשֹׁ֑עוּ שָֽׁכְר֣וּ וְלֹא יַ֔יִן נָע֖וּ וְלֹ֥א שֵׁכָֽר׃"
    },
    "10": {
      "verse_number": 10,
      "sort_number": 10,
      "text": "[ISA 29:10]",
      "word_count": 5,
      "hebrew": "כִּֽי נָסַ֨ךְ עֲלֵיכֶ֤ם יְהוָה֙ ר֣וּחַ תַּרְדֵּמָ֔ה וַיְעַצֵּ֖ם אֶת עֵֽינֵיכֶ֑ם אֶת הַנְּבִיאִ֛ים וְאֶת רָאשֵׁיכֶ֥ם הַחֹזִ֖ים כִּסָּֽה׃"
    },
    "11": {
      "verse_number": 11,
      "sort_number": 11,
      "text": "[ISA 29:11]",
      "word_count": 5,
      "hebrew": "וַתְּהִ֨י לָכֶ֜ם חָז֣וּת הַכֹּ֗ל כְּדִבְרֵי֮ הַסֵּ֣פֶר הֶֽחָתוּם֒ אֲשֶֽׁר יִתְּנ֣וּ אֹת֗וֹ אֶל יוֹדֵ֥עַ הספר סֵ֛פֶר לֵאמֹ֖ר קְרָ֣א נָא זֶ֑ה וְאָמַר֙ לֹ֣א אוּכַ֔ל כִּ֥י חָת֖וּם הֽוּא׃"
    },
    "12": {
      "verse_number": 12,
      "sort_number": 12,
      "text": "[ISA 29:12]",
      "word_count": 5,
      "hebrew": "וְנִתַּ֣ן הַסֵּ֗פֶר עַל֩ אֲשֶׁ֨ר לֹֽא יָדַ֥ע סֵ֛פֶר לֵאמֹ֖ר קְרָ֣א נָא זֶ֑ה וְאָמַ֕ר לֹ֥א יָדַ֖עְתִּי סֵֽפֶר׃"
    },
    "13": {
      "verse_number": 13,
      "sort_number": 13,
      "text": "[ISA 29:13]",
      "word_count": 5,
      "hebrew": "וַיֹּ֣אמֶר אֲדֹנָ֗י יַ֚עַן כִּ֤י נִגַּשׁ֙ הָעָ֣ם הַזֶּ֔ה בְּפִ֤יו וּבִשְׂפָתָיו֙ כִּבְּד֔וּנִי וְלִבּ֖וֹ רִחַ֣ק מִמֶּ֑נִּי וַתְּהִ֤י יִרְאָתָם֙ אֹתִ֔י מִצְוַ֥ת אֲנָשִׁ֖ים מְלֻמָּדָֽה׃"
    },
    "14": {
      "verse_number": 14,
      "sort_number": 14,
      "text": "[ISA 29:14]",
      "word_count": 5,
      "hebrew": "לָכֵ֗ן הִנְנִ֥י יוֹסִ֛ף לְהַפְלִ֥יא אֶת הָֽעָם הַזֶּ֖ה הַפְלֵ֣א וָפֶ֑לֶא וְאָֽבְדָה֙ חָכְמַ֣ת חֲכָמָ֔יו וּבִינַ֥ת נְבֹנָ֖יו תִּסְתַּתָּֽר׃"
    },
    "15": {
      "verse_number": 15,
      "sort_number": 15,
      "text": "[ISA 29:15]",
      "word_count": 5,
      "hebrew": "ה֛וֹי הַמַּעֲמִיקִ֥ים מֵֽיהוָ֖ה לַסְתִּ֣ר עֵצָ֑ה וְהָיָ֤ה בְמַחְשָׁךְ֙ מַֽעֲשֵׂיהֶ֔ם וַיֹּ֣אמְר֔וּ מִ֥י רֹאֵ֖נוּ וּמִ֥י יוֹדְעֵֽנוּ׃"
    },
    "16": {
      "verse_number": 16,
      "sort_number": 16,
      "text": "[ISA 29:16]",
      "word_count": 5,
      "hebrew": "הַ֨פְכְּכֶ֔ם אִם כְּחֹ֥מֶר הַיֹּצֵ֖ר יֵֽחָשֵׁ֑ב כִּֽי יֹאמַ֨ר מַעֲשֶׂ֤ה לְעֹשֵׂ֨הוּ֙ לֹ֣א עָשָׂ֔נִי וְיֵ֛צֶר אָמַ֥ר לְיוֹצְר֖וֹ לֹ֥א הֵבִֽין׃"
    },
    "17": {
      "verse_number": 17,
      "sort_number": 17,
      "text": "[ISA 29:17]",
      "word_count": 5,
      "hebrew": "הֲלוֹא עוֹד֙ מְעַ֣ט מִזְעָ֔ר וְשָׁ֥ב לְבָנ֖וֹן לַכַּרְמֶ֑ל וְהַכַּרְמֶ֖ל לַיַּ֥עַר יֵחָשֵֽׁב׃"
    },
    "18": {
      "verse_number": 18,
      "sort_number": 18,
      "text": "[ISA 29:18]",
      "word_count": 5,
      "hebrew": "וְשָׁמְע֧וּ בַיּוֹם הַה֛וּא הַחֵרְשִׁ֖ים דִּבְרֵי סֵ֑פֶר וּמֵאֹ֣פֶל וּמֵחֹ֔שֶׁךְ עֵינֵ֥י עִוְרִ֖ים תִּרְאֶֽינָה׃"
    },
    "19": {
      "verse_number": 19,
      "sort_number": 19,
      "text": "[ISA 29:19]",
      "word_count": 5,
      "hebrew": "וְיָסְפ֧וּ עֲנָוִ֛ים בַּֽיהוָ֖ה שִׂמְחָ֑ה וְאֶבְיוֹנֵ֣י אָדָ֔ם בִּקְד֥וֹשׁ יִשְׂרָאֵ֖ל יָגִֽילוּ׃"
    },
    "20": {
      "verse_number": 20,
      "sort_number": 20,
      "text": "[ISA 29:20]",
      "word_count": 5,
      "hebrew": "כִּֽי אָפֵ֥ס עָרִ֖יץ וְכָ֣לָה לֵ֑ץ וְנִכְרְת֖וּ כָּל שֹׁ֥קְדֵי אָֽוֶן׃"
    },
    "21": {
      "verse_number": 21,
      "sort_number": 21,
      "text": "[ISA 29:21]",
      "word_count": 5,
      "hebrew": "מַחֲטִיאֵ֤י אָדָם֙ בְּדָבָ֔ר וְלַמּוֹכִ֥יחַ בַּשַּׁ֖עַר יְקֹשׁ֑וּן וַיַּטּ֥וּ בַתֹּ֖הוּ צַדִּֽיק׃"
    },
    "22": {
      "verse_number": 22,
      "sort_number": 22,
      "text": "[ISA 29:22]",
      "word_count": 5,
      "hebrew": "לָכֵ֗ן כֹּֽה אָמַ֤ר יְהוָה֙ אֶל בֵּ֣ית יַֽעֲקֹ֔ב אֲשֶׁ֥ר פָּדָ֖ה אֶת אַבְרָהָ֑ם לֹֽא עַתָּ֤ה יֵבוֹשׁ֙ יַֽעֲקֹ֔ב וְלֹ֥א עַתָּ֖ה פָּנָ֥יו יֶחֱוָֽרוּ׃"
    },
    "23": {
      "verse_number": 23,
      "sort_number": 23,
      "text": "[ISA 29:23]",
      "word_count": 5,
      "hebrew": "כִּ֣י בִ֠רְאֹתוֹ יְלָדָ֞יו מַעֲשֵׂ֥ה יָדַ֛י בְּקִרְבּ֖וֹ יַקְדִּ֣ישֽׁוּ שְׁמִ֑י וְהִקְדִּ֨ישׁוּ֙ אֶת קְד֣וֹשׁ יַֽעֲקֹ֔ב וְאֶת אֱלֹהֵ֥י יִשְׂרָאֵ֖ל יַעֲרִֽיצוּ׃"
    },
    "24": {
      "verse_number": 24,
      "sort_number": 24,
      "text": "[ISA 29:24]",
      "word_count": 5,
      "hebrew": "וְיָדְע֥וּ תֹֽעֵי ר֖וּחַ בִּינָ֑ה וְרוֹגְנִ֖ים יִלְמְדוּ לֶֽקַח׃"
    }
  }
}