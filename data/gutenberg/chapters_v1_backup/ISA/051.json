{
  "chapter_id": "ISA_051",
  "chapter_key": "51",
  "chapter_number": 51,
  "sort_number": 51,
  "name": "51",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 23,
  "verses": {
    "1": {
      "verse_number": 1,
      "sort_number": 1,
      "text": "[ISA 51:1]",
      "word_count": 5,
      "hebrew": "שִׁמְע֥וּ אֵלַ֛י רֹ֥דְפֵי צֶ֖דֶק מְבַקְשֵׁ֣י יְהוָ֑ה הַבִּ֨יטוּ֙ אֶל צ֣וּר חֻצַּבְתֶּ֔ם וְאֶל מַקֶּ֥בֶת בּ֖וֹר נֻקַּרְתֶּֽם׃"
    },
    "2": {
      "verse_number": 2,
      "sort_number": 2,
      "text": "[ISA 51:2]",
      "word_count": 5,
      "hebrew": "הַבִּ֨יטוּ֙ אֶל אַבְרָהָ֣ם אֲבִיכֶ֔ם וְאֶל שָׂרָ֖ה תְּחוֹלֶלְכֶ֑ם כִּי אֶחָ֣ד קְרָאתִ֔יו וַאֲבָרְכֵ֖הוּ וְאַרְבֵּֽהוּ׃"
    },
    "3": {
      "verse_number": 3,
      "sort_number": 3,
      "text": "[ISA 51:3]",
      "word_count": 5,
      "hebrew": "כִּֽי נִחַ֨ם יְהוָ֜ה צִיּ֗וֹן נִחַם֙ כָּל חָרְבֹתֶ֔יהָ וַיָּ֤שֶׂם מִדְבָּרָהּ֙ כְּעֵ֔דֶן וְעַרְבָתָ֖הּ כְּגַן יְהוָ֑ה שָׂשׂ֤וֹן וְשִׂמְחָה֙ יִמָּ֣צֵא בָ֔הּ תּוֹדָ֖ה וְק֥וֹל זִמְרָֽה׃"
    },
    "4": {
      "verse_number": 4,
      "sort_number": 4,
      "text": "[ISA 51:4]",
      "word_count": 5,
      "hebrew": "הַקְשִׁ֤יבוּ אֵלַי֙ עַמִּ֔י וּלְאוּמִּ֖י אֵלַ֣י הַאֲזִ֑ינוּ כִּ֤י תוֹרָה֙ מֵאִתִּ֣י תֵצֵ֔א וּמִשְׁפָּטִ֔י לְא֥וֹר עַמִּ֖ים אַרְגִּֽיעַ׃"
    },
    "5": {
      "verse_number": 5,
      "sort_number": 5,
      "text": "[ISA 51:5]",
      "word_count": 5,
      "hebrew": "קָר֤וֹב צִדְקִי֙ יָצָ֣א יִשְׁעִ֔י וּזְרֹעַ֖י עַמִּ֣ים יִשְׁפֹּ֑טוּ אֵלַי֙ אִיִּ֣ים יְקַוּ֔וּ וְאֶל זְרֹעִ֖י יְיַחֵלֽוּן׃"
    },
    "6": {
      "verse_number": 6,
      "sort_number": 6,
      "text": "[ISA 51:6]",
      "word_count": 5,
      "hebrew": "שְׂאוּ֩ לַשָּׁמַ֨יִם עֵֽינֵיכֶ֜ם וְֽהַבִּ֧יטוּ אֶל הָאָ֣רֶץ מִתַּ֗חַת כִּֽי שָׁמַ֜יִם כֶּעָשָׁ֤ן נִמְלָ֨חוּ֙ וְהָאָ֨רֶץ֙ כַּבֶּ֣גֶד תִּבְלֶ֔ה וְיֹשְׁבֶ֖יהָ כְּמוֹ כֵ֣ן יְמוּת֑וּן וִישֽׁוּעָתִי֙ לְעוֹלָ֣ם תִּֽהְיֶ֔ה וְצִדְקָתִ֖י לֹ֥א תֵחָֽת׃"
    },
    "7": {
      "verse_number": 7,
      "sort_number": 7,
      "text": "[ISA 51:7]",
      "word_count": 5,
      "hebrew": "שִׁמְע֤וּ אֵלַי֙ יֹ֣דְעֵי צֶ֔דֶק עַ֖ם תּוֹרָתִ֣י בְלִבָּ֑ם אַל תִּֽירְאוּ֙ חֶרְפַּ֣ת אֱנ֔וֹשׁ וּמִגִּדֻּפֹתָ֖ם אַל תֵּחָֽתּוּ׃"
    },
    "8": {
      "verse_number": 8,
      "sort_number": 8,
      "text": "[ISA 51:8]",
      "word_count": 5,
      "hebrew": "כִּ֤י כַבֶּ֨גֶד֙ יֹאכְלֵ֣ם עָ֔שׁ וְכַצֶּ֖מֶר יֹאכְלֵ֣ם סָ֑ס וְצִדְקָתִי֙ לְעוֹלָ֣ם תִּֽהְיֶ֔ה וִישׁוּעָתִ֖י לְד֥וֹר דּוֹרִֽים׃"
    },
    "9": {
      "verse_number": 9,
      "sort_number": 9,
      "text": "[ISA 51:9]",
      "word_count": 5,
      "hebrew": "עוּרִ֨י עוּרִ֤י לִבְשִׁי עֹז֙ זְר֣וֹעַ יְהוָ֔ה ע֚וּרִי כִּ֣ימֵי קֶ֔דֶם דֹּר֖וֹת עוֹלָמִ֑ים הֲל֥וֹא אַתְּ הִ֛יא הַמַּחְצֶ֥בֶת רַ֖הַב מְחוֹלֶ֥לֶת תַּנִּֽין׃"
    },
    "10": {
      "verse_number": 10,
      "sort_number": 10,
      "text": "[ISA 51:10]",
      "word_count": 5,
      "hebrew": "הֲל֤וֹא אַתְּ הִיא֙ הַמַּחֲרֶ֣בֶת יָ֔ם מֵ֖י תְּה֣וֹם רַבָּ֑ה הַשָּׂ֨מָה֙ מַֽעֲמַקֵּי יָ֔ם דֶּ֖רֶךְ לַעֲבֹ֥ר גְּאוּלִֽים׃"
    },
    "11": {
      "verse_number": 11,
      "sort_number": 11,
      "text": "[ISA 51:11]",
      "word_count": 5,
      "hebrew": "וּפְדוּיֵ֨י יְהוָ֜ה יְשׁוּב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל רֹאשָׁ֑ם שָׂשׂ֤וֹן וְשִׂמְחָה֙ יַשִּׂיג֔וּן נָ֖סוּ יָג֥וֹן וַאֲנָחָֽה׃"
    },
    "12": {
      "verse_number": 12,
      "sort_number": 12,
      "text": "[ISA 51:12]",
      "word_count": 5,
      "hebrew": "אָנֹכִ֧י אָנֹכִ֛י ה֖וּא מְנַחֶמְכֶ֑ם מִֽי אַ֤תְּ וַתִּֽירְאִי֙ מֵאֱנ֣וֹשׁ יָמ֔וּת וּמִבֶּן אָדָ֖ם חָצִ֥יר יִנָּתֵֽן׃"
    },
    "13": {
      "verse_number": 13,
      "sort_number": 13,
      "text": "[ISA 51:13]",
      "word_count": 5,
      "hebrew": "וַתִּשְׁכַּ֞ח יְהוָ֣ה עֹשֶׂ֗ךָ נוֹטֶ֣ה שָׁמַיִם֮ וְיֹסֵ֣ד אָרֶץ֒ וַתְּפַחֵ֨ד תָּמִ֜יד כָּל הַיּ֗וֹם מִפְּנֵי֙ חֲמַ֣ת הַמֵּצִ֔יק כַּאֲשֶׁ֥ר כּוֹנֵ֖ן לְהַשְׁחִ֑ית וְאַיֵּ֖ה חֲמַ֥ת הַמֵּצִֽיק׃"
    },
    "14": {
      "verse_number": 14,
      "sort_number": 14,
      "text": "[ISA 51:14]",
      "word_count": 5,
      "hebrew": "מִהַ֥ר צֹעֶ֖ה לְהִפָּתֵ֑חַ וְלֹא יָמ֣וּת לַשַּׁ֔חַת וְלֹ֥א יֶחְסַ֖ר לַחְמֽוֹ׃"
    },
    "15": {
      "verse_number": 15,
      "sort_number": 15,
      "text": "[ISA 51:15]",
      "word_count": 5,
      "hebrew": "וְאָֽנֹכִי֙ יְהוָ֣ה אֱלֹהֶ֔יךָ רֹגַ֣ע הַיָּ֔ם וַיֶּהֱמ֖וּ גַּלָּ֑יו יְהוָ֥ה צְבָא֖וֹת שְׁמֽוֹ׃"
    },
    "16": {
      "verse_number": 16,
      "sort_number": 16,
      "text": "[ISA 51:16]",
      "word_count": 5,
      "hebrew": "וָאָשִׂ֤ים דְּבָרַי֙ בְּפִ֔יךָ וּבְצֵ֥ל יָדִ֖י כִּסִּיתִ֑יךָ לִנְטֹ֤עַ שָׁמַ֨יִם֙ וְלִיסֹ֣ד אָ֔רֶץ וְלֵאמֹ֥ר לְצִיּ֖וֹן עַמִּי אָֽתָּה׃"
    },
    "17": {
      "verse_number": 17,
      "sort_number": 17,
      "text": "[ISA 51:17]",
      "word_count": 5,
      "hebrew": "הִתְעוֹרְרִ֣י הִֽתְעוֹרְרִ֗י ק֚וּמִי יְר֣וּשָׁלִַ֔ם אֲשֶׁ֥ר שָׁתִ֛ית מִיַּ֥ד יְהוָ֖ה אֶת כּ֣וֹס חֲמָת֑וֹ אֶת קֻבַּ֜עַת כּ֧וֹס הַתַּרְעֵלָ֛ה שָׁתִ֖ית מָצִֽית׃"
    },
    "18": {
      "verse_number": 18,
      "sort_number": 18,
      "text": "[ISA 51:18]",
      "word_count": 5,
      "hebrew": "אֵין מְנַהֵ֣ל לָ֔הּ מִכָּל בָּנִ֖ים יָלָ֑דָה וְאֵ֤ין מַחֲזִיק֙ בְּיָדָ֔הּ מִכָּל בָּנִ֖ים גִּדֵּֽלָה׃"
    },
    "19": {
      "verse_number": 19,
      "sort_number": 19,
      "text": "[ISA 51:19]",
      "word_count": 5,
      "hebrew": "שְׁתַּ֤יִם הֵ֨נָּה֙ קֹֽרְאֹתַ֔יִךְ מִ֖י יָנ֣וּד לָ֑ךְ הַשֹּׁ֧ד וְהַשֶּׁ֛בֶר וְהָרָעָ֥ב וְהַחֶ֖רֶב מִ֥י אֲנַחֲמֵֽךְ׃"
    },
    "20": {
      "verse_number": 20,
      "sort_number": 20,
      "text": "[ISA 51:20]",
      "word_count": 5,
      "hebrew": "בָּנַ֜יִךְ עֻלְּפ֥וּ שָׁכְב֛וּ בְּרֹ֥אשׁ כָּל חוּצ֖וֹת כְּת֣וֹא מִכְמָ֑ר הַֽמְלֵאִ֥ים חֲמַת יְהוָ֖ה גַּעֲרַ֥ת אֱלֹהָֽיִךְ׃"
    },
    "21": {
      "verse_number": 21,
      "sort_number": 21,
      "text": "[ISA 51:21]",
      "word_count": 5,
      "hebrew": "לָכֵ֛ן שִׁמְעִי נָ֥א זֹ֖את עֲנִיָּ֑ה וּשְׁכֻרַ֖ת וְלֹ֥א מִיָּֽיִן׃"
    },
    "22": {
      "verse_number": 22,
      "sort_number": 22,
      "text": "[ISA 51:22]",
      "word_count": 5,
      "hebrew": "כֹּֽה אָמַ֞ר אֲדֹנַ֣יִךְ יְהוָ֗ה וֵאלֹהַ֨יִךְ֙ יָרִ֣יב עַמּ֔וֹ הִנֵּ֥ה לָקַ֛חְתִּי מִיָּדֵ֖ךְ אֶת כּ֣וֹס הַתַּרְעֵלָ֑ה אֶת קֻבַּ֨עַת֙ כּ֣וֹס חֲמָתִ֔י לֹא תוֹסִ֥יפִי לִשְׁתּוֹתָ֖הּ עֽוֹד׃"
    },
    "23": {
      "verse_number": 23,
      "sort_number": 23,
      "text": "[ISA 51:23]",
      "word_count": 5,
      "hebrew": "וְשַׂמְתִּ֨יהָ֙ בְּיַד מוֹגַ֔יִךְ אֲשֶׁר אָמְר֥וּ לְנַפְשֵׁ֖ךְ שְׁחִ֣י וְנַעֲבֹ֑רָה וַתָּשִׂ֤ימִי כָאָ֨רֶץ֙ גֵּוֵ֔ךְ וְכַח֖וּץ לַעֹבְרִֽים׃"
    }
  }
}