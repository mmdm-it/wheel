{
  "chapter_id": "ISA_013",
  "chapter_key": "13",
  "chapter_number": 13,
  "sort_number": 13,
  "name": "13",
  "book_key": "ISA",
  "testament": "Vetus_Testamentum",
  "section": "Libri_Prophetici",
  "verse_count": 22,
  "verses": {
    "1": {
      "verse_number": 1,
      "sort_number": 1,
      "text": "[ISA 13:1]",
      "word_count": 5,
      "hebrew": "מַשָּׂ֖א בָּבֶ֑ל אֲשֶׁ֣ר חָזָ֔ה יְשַׁעְיָ֖הוּ בֶּן אָמֽוֹץ׃"
    },
    "2": {
      "verse_number": 2,
      "sort_number": 2,
      "text": "[ISA 13:2]",
      "word_count": 5,
      "hebrew": "עַ֤ל הַר נִשְׁפֶּה֙ שְֽׂאוּ נֵ֔ס הָרִ֥ימוּ ק֖וֹל לָהֶ֑ם הָנִ֣יפוּ יָ֔ד וְיָבֹ֖אוּ פִּתְחֵ֥י נְדִיבִֽים׃"
    },
    "3": {
      "verse_number": 3,
      "sort_number": 3,
      "text": "[ISA 13:3]",
      "word_count": 5,
      "hebrew": "אֲנִ֥י צִוֵּ֖יתִי לִמְקֻדָּשָׁ֑י גַּ֣ם קָרָ֤אתִי גִבּוֹרַי֙ לְאַפִּ֔י עַלִּיזֵ֖י גַּאֲוָתִֽי׃"
    },
    "4": {
      "verse_number": 4,
      "sort_number": 4,
      "text": "[ISA 13:4]",
      "word_count": 5,
      "hebrew": "ק֥וֹל הָמ֛וֹן בֶּֽהָרִ֖ים דְּמ֣וּת עַם רָ֑ב ק֠וֹל שְׁא֞וֹן מַמְלְכ֤וֹת גּוֹיִם֙ נֶֽאֱסָפִ֔ים יְהוָ֣ה צְבָא֔וֹת מְפַקֵּ֖ד צְבָ֥א מִלְחָמָֽה׃"
    },
    "5": {
      "verse_number": 5,
      "sort_number": 5,
      "text": "[ISA 13:5]",
      "word_count": 5,
      "hebrew": "בָּאִ֛ים מֵאֶ֥רֶץ מֶרְחָ֖ק מִקְצֵ֣ה הַשָּׁמָ֑יִם יְהוָה֙ וּכְלֵ֣י זַעְמ֔וֹ לְחַבֵּ֖ל כָּל הָאָֽרֶץ׃"
    },
    "6": {
      "verse_number": 6,
      "sort_number": 6,
      "text": "[ISA 13:6]",
      "word_count": 5,
      "hebrew": "הֵילִ֕ילוּ כִּ֥י קָר֖וֹב י֣וֹם יְהוָ֑ה כְּשֹׁ֖ד מִשַּׁדַּ֥י יָבֽוֹא׃"
    },
    "7": {
      "verse_number": 7,
      "sort_number": 7,
      "text": "[ISA 13:7]",
      "word_count": 5,
      "hebrew": "עַל כֵּ֖ן כָּל יָדַ֣יִם תִּרְפֶּ֑ינָה וְכָל לְבַ֥ב אֱנ֖וֹשׁ יִמָּס׃"
    },
    "8": {
      "verse_number": 8,
      "sort_number": 8,
      "text": "[ISA 13:8]",
      "word_count": 5,
      "hebrew": "וְֽנִבְהָ֓לוּ צִירִ֤ים וַֽחֲבָלִים֙ יֹֽאחֵז֔וּן כַּיּוֹלֵדָ֖ה יְחִיל֑וּן אִ֤ישׁ אֶל רֵעֵ֨הוּ֙ יִתְמָ֔הוּ פְּנֵ֥י לְהָבִ֖ים פְּנֵיהֶֽם׃"
    },
    "9": {
      "verse_number": 9,
      "sort_number": 9,
      "text": "[ISA 13:9]",
      "word_count": 5,
      "hebrew": "הִנֵּ֤ה יוֹם יְהוָה֙ בָּ֔א אַכְזָרִ֥י וְעֶבְרָ֖ה וַחֲר֣וֹן אָ֑ף לָשׂ֤וּם הָאָ֨רֶץ֙ לְשַׁמָּ֔ה וְחַטָּאֶ֖יהָ יַשְׁמִ֥יד מִמֶּֽנָּה׃"
    },
    "10": {
      "verse_number": 10,
      "sort_number": 10,
      "text": "[ISA 13:10]",
      "word_count": 5,
      "hebrew": "כִּֽי כוֹכְבֵ֤י הַשָּׁמַ֨יִם֙ וּכְסִ֣ילֵיהֶ֔ם לֹ֥א יָהֵ֖לּוּ אוֹרָ֑ם חָשַׁ֤ךְ הַשֶּׁ֨מֶשׁ֙ בְּצֵאת֔וֹ וְיָרֵ֖חַ לֹֽא יַגִּ֥יהַ אוֹרֽוֹ׃"
    },
    "11": {
      "verse_number": 11,
      "sort_number": 11,
      "text": "[ISA 13:11]",
      "word_count": 5,
      "hebrew": "וּפָקַדְתִּ֤י עַל תֵּבֵל֙ רָעָ֔ה וְעַל רְשָׁעִ֖ים עֲוֺנָ֑ם וְהִשְׁבַּתִּי֙ גְּא֣וֹן זֵדִ֔ים וְגַאֲוַ֥ת עָרִיצִ֖ים אַשְׁפִּֽיל׃"
    },
    "12": {
      "verse_number": 12,
      "sort_number": 12,
      "text": "[ISA 13:12]",
      "word_count": 5,
      "hebrew": "אוֹקִ֥יר אֱנ֖וֹשׁ מִפָּ֑ז וְאָדָ֖ם מִכֶּ֥תֶם אוֹפִֽיר׃"
    },
    "13": {
      "verse_number": 13,
      "sort_number": 13,
      "text": "[ISA 13:13]",
      "word_count": 5,
      "hebrew": "עַל כֵּן֙ שָׁמַ֣יִם אַרְגִּ֔יז וְתִרְעַ֥שׁ הָאָ֖רֶץ מִמְּקוֹמָ֑הּ בְּעֶבְרַת֙ יְהוָ֣ה צְבָא֔וֹת וּבְי֖וֹם חֲר֥וֹן אַפּֽוֹ׃"
    },
    "14": {
      "verse_number": 14,
      "sort_number": 14,
      "text": "[ISA 13:14]",
      "word_count": 5,
      "hebrew": "וְהָיָה֙ כִּצְבִ֣י מֻדָּ֔ח וּכְצֹ֖אן וְאֵ֣ין מְקַבֵּ֑ץ אִ֤ישׁ אֶל עַמּוֹ֙ יִפְנ֔וּ וְאִ֥ישׁ אֶל אַרְצ֖וֹ יָנֽוּסוּ׃"
    },
    "15": {
      "verse_number": 15,
      "sort_number": 15,
      "text": "[ISA 13:15]",
      "word_count": 5,
      "hebrew": "כָּל הַנִּמְצָ֖א יִדָּקֵ֑ר וְכָל הַנִּסְפֶּ֖ה יִפּ֥וֹל בֶּחָֽרֶב׃"
    },
    "16": {
      "verse_number": 16,
      "sort_number": 16,
      "text": "[ISA 13:16]",
      "word_count": 5,
      "hebrew": "וְעֹלְלֵיהֶ֥ם יְרֻטְּשׁ֖וּ לְעֵֽינֵיהֶ֑ם יִשַּׁ֨סּוּ֙ בָּֽתֵּיהֶ֔ם וּנְשֵׁיהֶ֖ם תשגלנה תִּשָּׁכַֽבְנָה׃"
    },
    "17": {
      "verse_number": 17,
      "sort_number": 17,
      "text": "[ISA 13:17]",
      "word_count": 5,
      "hebrew": "הִנְנִ֛י מֵעִ֥יר עֲלֵיהֶ֖ם אֶת מָדָ֑י אֲשֶׁר כֶּ֨סֶף֙ לֹ֣א יַחְשֹׁ֔בוּ וְזָהָ֖ב לֹ֥א יַחְפְּצוּ בֽוֹ׃"
    },
    "18": {
      "verse_number": 18,
      "sort_number": 18,
      "text": "[ISA 13:18]",
      "word_count": 5,
      "hebrew": "וּקְשָׁת֖וֹת נְעָרִ֣ים תְּרַטַּ֑שְׁנָה וּפְרִי בֶ֨טֶן֙ לֹ֣א יְרַחֵ֔מוּ עַל בָּנִ֖ים לֹֽא תָח֥וּס עֵינָֽם׃"
    },
    "19": {
      "verse_number": 19,
      "sort_number": 19,
      "text": "[ISA 13:19]",
      "word_count": 5,
      "hebrew": "וְהָיְתָ֤ה בָבֶל֙ צְבִ֣י מַמְלָכ֔וֹת תִּפְאֶ֖רֶת גְּא֣וֹן כַּשְׂדִּ֑ים כְּמַהְפֵּכַ֣ת אֱלֹהִ֔ים אֶת סְדֹ֖ם וְאֶת עֲמֹרָֽה׃"
    },
    "20": {
      "verse_number": 20,
      "sort_number": 20,
      "text": "[ISA 13:20]",
      "word_count": 5,
      "hebrew": "לֹֽא תֵשֵׁ֣ב לָנֶ֔צַח וְלֹ֥א תִשְׁכֹּ֖ן עַד דּ֣וֹר וָד֑וֹר וְלֹֽא יַהֵ֥ל שָׁם֙ עֲרָבִ֔י וְרֹעִ֖ים לֹא יַרְבִּ֥צוּ שָֽׁם׃"
    },
    "21": {
      "verse_number": 21,
      "sort_number": 21,
      "text": "[ISA 13:21]",
      "word_count": 5,
      "hebrew": "וְרָבְצוּ שָׁ֣ם צִיִּ֔ים וּמָלְא֥וּ בָתֵּיהֶ֖ם אֹחִ֑ים וְשָׁ֤כְנוּ שָׁם֙ בְּנ֣וֹת יַֽעֲנָ֔ה וּשְׂעִירִ֖ים יְרַקְּדוּ שָֽׁם׃"
    },
    "22": {
      "verse_number": 22,
      "sort_number": 22,
      "text": "[ISA 13:22]",
      "word_count": 5,
      "hebrew": "וְעָנָ֤ה אִיִּים֙ בְּאַלְמנוֹתָ֔יו וְתַנִּ֖ים בְּהֵ֣יכְלֵי עֹ֑נֶג וְקָר֤וֹב לָבוֹא֙ עִתָּ֔הּ וְיָמֶ֖יהָ לֹ֥א יִמָּשֵֽׁכוּ׃"
    }
  }
}