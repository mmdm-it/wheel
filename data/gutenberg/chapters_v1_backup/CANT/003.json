{
  "chapter_id": "CANT_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "CANT",
  "testament": "Vetus_Testamentum",
  "section": "Libri_Sapientiae",
  "verse_count": 11,
  "verses": {
    "1": {
      "verse_number": 1,
      "sort_number": 1,
      "text": "[CANT 3:1]",
      "word_count": 5,
      "hebrew": "עַל מִשְׁכָּבִי֙ בַּלֵּיל֔וֹת בִּקַּ֕שְׁתִּי אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃"
    },
    "2": {
      "verse_number": 2,
      "sort_number": 2,
      "text": "[CANT 3:2]",
      "word_count": 5,
      "hebrew": "אָק֨וּמָה נָּ֜א וַאֲסוֹבְבָ֣ה בָעִ֗יר בַּשְּׁוָקִים֙ וּבָ֣רְחֹב֔וֹת אֲבַקְשָׁ֕ה אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃"
    },
    "3": {
      "verse_number": 3,
      "sort_number": 3,
      "text": "[CANT 3:3]",
      "word_count": 5,
      "hebrew": "מְצָא֨וּנִי֙ הַשֹּׁ֣מְרִ֔ים הַסֹּבְבִ֖ים בָּעִ֑יר אֵ֛ת שֶׁאָהֲבָ֥ה נַפְשִׁ֖י רְאִיתֶֽם׃"
    },
    "4": {
      "verse_number": 4,
      "sort_number": 4,
      "text": "[CANT 3:4]",
      "word_count": 5,
      "hebrew": "כִּמְעַט֙ שֶׁעָבַ֣רְתִּי מֵהֶ֔ם עַ֣ד שֶֽׁמָּצָ֔אתִי אֵ֥ת שֶׁאָהֲבָ֖ה נַפְשִׁ֑י אֲחַזְתִּיו֙ וְלֹ֣א אַרְפֶּ֔נּוּ עַד שֶׁ֤הֲבֵיאתִיו֙ אֶל בֵּ֣ית אִמִּ֔י וְאֶל חֶ֖דֶר הוֹרָתִֽי׃"
    },
    "5": {
      "verse_number": 5,
      "sort_number": 5,
      "text": "[CANT 3:5]",
      "word_count": 5,
      "hebrew": "הִשְׁבַּ֨עְתִּי אֶתְכֶ֜ם בְּנ֤וֹת יְרוּשָׁלִַ֨ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם תָּעִ֧ירוּ וְֽאִם תְּעֽוֹרְר֛וּ אֶת הָאַהֲבָ֖ה עַ֥ד שֶׁתֶּחְפָּֽץ׃"
    },
    "6": {
      "verse_number": 6,
      "sort_number": 6,
      "text": "[CANT 3:6]",
      "word_count": 5,
      "hebrew": "מִ֣י זֹ֗את עֹלָה֙ מִן הַמִּדְבָּ֔ר כְּתִֽימֲר֖וֹת עָשָׁ֑ן מְקֻטֶּ֤רֶת מוֹר֙ וּלְבוֹנָ֔ה מִכֹּ֖ל אַבְקַ֥ת רוֹכֵֽל׃"
    },
    "7": {
      "verse_number": 7,
      "sort_number": 7,
      "text": "[CANT 3:7]",
      "word_count": 5,
      "hebrew": "הִנֵּ֗ה מִטָּתוֹ֙ שֶׁלִּשְׁלֹמֹ֔ה שִׁשִּׁ֥ים גִּבֹּרִ֖ים סָבִ֣יב לָ֑הּ מִגִּבֹּרֵ֖י יִשְׂרָאֵֽל׃"
    },
    "8": {
      "verse_number": 8,
      "sort_number": 8,
      "text": "[CANT 3:8]",
      "word_count": 5,
      "hebrew": "כֻּלָּם֙ אֲחֻ֣זֵי חֶ֔רֶב מְלֻמְּדֵ֖י מִלְחָמָ֑ה אִ֤ישׁ חַרְבּוֹ֙ עַל יְרֵכ֔וֹ מִפַּ֖חַד בַּלֵּילּֽוֹת׃"
    },
    "9": {
      "verse_number": 9,
      "sort_number": 9,
      "text": "[CANT 3:9]",
      "word_count": 5,
      "hebrew": "אַפִּרְי֗וֹן עָ֤שָׂה לוֹ֙ הַמֶּ֣לֶךְ שְׁלֹמֹ֔ה מֵעֲצֵ֖י הַלְּבָנֽוֹן׃"
    },
    "10": {
      "verse_number": 10,
      "sort_number": 10,
      "text": "[CANT 3:10]",
      "word_count": 5,
      "hebrew": "עַמּוּדָיו֙ עָ֣שָׂה כֶ֔סֶף רְפִידָת֣וֹ זָהָ֔ב מֶרְכָּב֖וֹ אַרְגָּמָ֑ן תּוֹכוֹ֙ רָצ֣וּף אַהֲבָ֔ה מִבְּנ֖וֹת יְרוּשָׁלִָֽם׃"
    },
    "11": {
      "verse_number": 11,
      "sort_number": 11,
      "text": "[CANT 3:11]",
      "word_count": 5,
      "hebrew": "צְאֶ֧ינָה וּֽרְאֶ֛ינָה בְּנ֥וֹת צִיּ֖וֹן בַּמֶּ֣לֶךְ שְׁלֹמֹ֑ה בָּעֲטָרָ֗ה שֶׁעִטְּרָה לּ֤וֹ אִמּוֹ֙ בְּי֣וֹם חֲתֻנָּת֔וֹ וּבְי֖וֹם שִׂמְחַ֥ת לִבּֽוֹ׃"
    }
  }
}