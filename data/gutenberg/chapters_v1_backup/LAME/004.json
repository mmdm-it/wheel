{
  "chapter_id": "LAME_004",
  "chapter_key": "4",
  "chapter_number": 4,
  "sort_number": 4,
  "name": "4",
  "book_key": "LAME",
  "testament": "Vetus_Testamentum",
  "section": "Libri_Prophetici",
  "verse_count": 22,
  "verses": {
    "1": {
      "verse_number": 1,
      "sort_number": 1,
      "text": "[LAME 4:1]",
      "word_count": 5,
      "hebrew": "אֵיכָה֙ יוּעַ֣ם זָהָ֔ב יִשְׁנֶ֖א הַכֶּ֣תֶם הַטּ֑וֹב תִּשְׁתַּפֵּ֨כְנָה֙ אַבְנֵי קֹ֔דֶשׁ בְּרֹ֖אשׁ כָּל חוּצֽוֹת׃"
    },
    "2": {
      "verse_number": 2,
      "sort_number": 2,
      "text": "[LAME 4:2]",
      "word_count": 5,
      "hebrew": "בְּנֵ֤י צִיּוֹן֙ הַיְקָרִ֔ים הַמְסֻלָּאִ֖ים בַּפָּ֑ז אֵיכָ֤ה נֶחְשְׁבוּ֙ לְנִבְלֵי חֶ֔רֶשׂ מַעֲשֵׂ֖ה יְדֵ֥י יוֹצֵֽר׃"
    },
    "3": {
      "verse_number": 3,
      "sort_number": 3,
      "text": "[LAME 4:3]",
      "word_count": 5,
      "hebrew": "גַּם תנין תַּנִּים֙ חָ֣לְצוּ שַׁ֔ד הֵינִ֖יקוּ גּוּרֵיהֶ֑ן בַּת עַמִּ֣י לְאַכְזָ֔ר כי ענים כַּיְעֵנִ֖ים בַּמִּדְבָּֽר׃"
    },
    "4": {
      "verse_number": 4,
      "sort_number": 4,
      "text": "[LAME 4:4]",
      "word_count": 5,
      "hebrew": "דָּבַ֨ק לְשׁ֥וֹן יוֹנֵ֛ק אֶל חכּ֖וֹ בַּצָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָהֶֽם׃"
    },
    "5": {
      "verse_number": 5,
      "sort_number": 5,
      "text": "[LAME 4:5]",
      "word_count": 5,
      "hebrew": "הָאֹֽכְלִים֙ לְמַ֣עֲדַנִּ֔ים נָשַׁ֖מּוּ בַּחוּצ֑וֹת הָאֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃"
    },
    "6": {
      "verse_number": 6,
      "sort_number": 6,
      "text": "[LAME 4:6]",
      "word_count": 5,
      "hebrew": "וַיִּגְדַּל֙ עֲוֺ֣ן בַּת עַמִּ֔י מֵֽחַטַּ֖את סְדֹ֑ם הַֽהֲפוּכָ֣ה כְמוֹ רָ֔גַע וְלֹא חָ֥לוּ בָ֖הּ יָדָֽיִם׃"
    },
    "7": {
      "verse_number": 7,
      "sort_number": 7,
      "text": "[LAME 4:7]",
      "word_count": 5,
      "hebrew": "זַכּ֤וּ נְזִירֶ֨יהָ֙ מִשֶּׁ֔לֶג צַח֖וּ מֵחָלָ֑ב אָ֤דְמוּ עֶ֨צֶם֙ מִפְּנִינִ֔ים סַפִּ֖יר גִּזְרָתָֽם׃"
    },
    "8": {
      "verse_number": 8,
      "sort_number": 8,
      "text": "[LAME 4:8]",
      "word_count": 5,
      "hebrew": "חָשַׁ֤ךְ מִשְּׁחוֹר֙ תָּֽאֳרָ֔ם לֹ֥א נִכְּר֖וּ בַּחוּצ֑וֹת צָפַ֤ד עוֹרָם֙ עַל עַצְמָ֔ם יָבֵ֖שׁ הָיָ֥ה כָעֵֽץ׃"
    },
    "9": {
      "verse_number": 9,
      "sort_number": 9,
      "text": "[LAME 4:9]",
      "word_count": 5,
      "hebrew": "טוֹבִ֤ים הָיוּ֙ חַלְלֵי חֶ֔רֶב מֵֽחַלְלֵ֖י רָעָ֑ב שֶׁ֣הֵ֤ם יָז֨וּבוּ֙ מְדֻקָּרִ֔ים מִתְּנוּבֹ֖ת שָׂדָֽי׃"
    },
    "10": {
      "verse_number": 10,
      "sort_number": 10,
      "text": "[LAME 4:10]",
      "word_count": 5,
      "hebrew": "יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ יַלְדֵיהֶ֑ן הָי֤וּ לְבָרוֹת֙ לָ֔מוֹ בְּשֶׁ֖בֶר בַּת עַמִּֽי׃"
    },
    "11": {
      "verse_number": 11,
      "sort_number": 11,
      "text": "[LAME 4:11]",
      "word_count": 5,
      "hebrew": "כִּלָּ֤ה יְהוָה֙ אֶת חֲמָת֔וֹ שָׁפַ֖ךְ חֲר֣וֹן אַפּ֑וֹ וַיַּצֶּת אֵ֣שׁ בְּצִיּ֔וֹן וַתֹּ֖אכַל יְסוֹדֹתֶֽיהָ׃"
    },
    "12": {
      "verse_number": 12,
      "sort_number": 12,
      "text": "[LAME 4:12]",
      "word_count": 5,
      "hebrew": "לֹ֤א הֶאֱמִ֨ינוּ֙ מַלְכֵי אֶ֔רֶץ וכל כֹּ֖ל יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְאוֹיֵ֔ב בְּשַׁעֲרֵ֖י יְרוּשָׁלִָֽם׃"
    },
    "13": {
      "verse_number": 13,
      "sort_number": 13,
      "text": "[LAME 4:13]",
      "word_count": 5,
      "hebrew": "מֵֽחַטֹּ֣את נְבִיאֶ֔יהָ עֲוֺנ֖וֹת כֹּהֲנֶ֑יהָ הַשֹּׁפְכִ֥ים בְּקִרְבָּ֖הּ דַּ֥ם צַדִּיקִֽים׃"
    },
    "14": {
      "verse_number": 14,
      "sort_number": 14,
      "text": "[LAME 4:14]",
      "word_count": 5,
      "hebrew": "נָע֤וּ עִוְרִים֙ בַּֽחוּצ֔וֹת נְגֹֽאֲל֖וּ בַּדָּ֑ם בְּלֹ֣א יֽוּכְל֔וּ יִגְּע֖וּ בִּלְבֻשֵׁיהֶֽם׃"
    },
    "15": {
      "verse_number": 15,
      "sort_number": 15,
      "text": "[LAME 4:15]",
      "word_count": 5,
      "hebrew": "ס֣וּרוּ טָמֵ֞א קָ֣רְאוּ לָ֗מוֹ ס֤וּרוּ ס֨וּרוּ֙ אַל תִּגָּ֔עוּ כִּ֥י נָצ֖וּ גַּם נָ֑עוּ אָֽמְרוּ֙ בַּגּוֹיִ֔ם לֹ֥א יוֹסִ֖יפוּ לָגֽוּר׃"
    },
    "16": {
      "verse_number": 16,
      "sort_number": 16,
      "text": "[LAME 4:16]",
      "word_count": 5,
      "hebrew": "פְּנֵ֤י יְהוָה֙ חִלְּקָ֔ם לֹ֥א יוֹסִ֖יף לְהַבִּיטָ֑ם פְּנֵ֤י כֹהֲנִים֙ לֹ֣א נָשָׂ֔אוּ זקנים וּזְקֵנִ֖ים לֹ֥א חָנָֽנוּ׃"
    },
    "17": {
      "verse_number": 17,
      "sort_number": 17,
      "text": "[LAME 4:17]",
      "word_count": 5,
      "hebrew": "עודינה עוֹדֵ֨ינוּ֙ תִּכְלֶ֣ינָה עֵינֵ֔ינוּ אֶל עֶזְרָתֵ֖נוּ הָ֑בֶל בְּצִפִּיָּתֵ֣נוּ צִפִּ֔ינוּ אֶל גּ֖וֹי לֹ֥א יוֹשִֽׁעַ׃"
    },
    "18": {
      "verse_number": 18,
      "sort_number": 18,
      "text": "[LAME 4:18]",
      "word_count": 5,
      "hebrew": "צָד֣וּ צְעָדֵ֔ינוּ מִלֶּ֖כֶת בִּרְחֹבֹתֵ֑ינוּ קָרַ֥ב קִצֵּ֛ינוּ מָלְא֥וּ יָמֵ֖ינוּ כִּי בָ֥א קִצֵּֽינוּ׃"
    },
    "19": {
      "verse_number": 19,
      "sort_number": 19,
      "text": "[LAME 4:19]",
      "word_count": 5,
      "hebrew": "קַלִּ֤ים הָיוּ֙ רֹדְפֵ֔ינוּ מִנִּשְׁרֵ֖י שָׁמָ֑יִם עַל הֶהָרִ֣ים דְּלָקֻ֔נוּ בַּמִּדְבָּ֖ר אָ֥רְבוּ לָֽנוּ׃"
    },
    "20": {
      "verse_number": 20,
      "sort_number": 20,
      "text": "[LAME 4:20]",
      "word_count": 5,
      "hebrew": "ר֤וּחַ אַפֵּ֨ינוּ֙ מְשִׁ֣יחַ יְהוָ֔ה נִלְכַּ֖ד בִּשְׁחִיתוֹתָ֑ם אֲשֶׁ֣ר אָמַ֔רְנוּ בְּצִלּ֖וֹ נִֽחְיֶ֥ה בַגּוֹיִֽם׃"
    },
    "21": {
      "verse_number": 21,
      "sort_number": 21,
      "text": "[LAME 4:21]",
      "word_count": 5,
      "hebrew": "שִׂ֤ישִׂי וְשִׂמְחִי֙ בַּת אֱד֔וֹם יושבתי יוֹשֶׁ֖בֶת בְּאֶ֣רֶץ ע֑וּץ גַּם עָלַ֨יִךְ֙ תַּעֲבָר כּ֔וֹס תִּשְׁכְּרִ֖י וְתִתְעָרִֽי׃"
    },
    "22": {
      "verse_number": 22,
      "sort_number": 22,
      "text": "[LAME 4:22]",
      "word_count": 5,
      "hebrew": "תַּם עֲוֺנֵךְ֙ בַּת צִיּ֔וֹן לֹ֥א יוֹסִ֖יף לְהַגְלוֹתֵ֑ךְ פָּקַ֤ד עֲוֺנֵךְ֙ בַּת אֱד֔וֹם גִּלָּ֖ה עַל חַטֹּאתָֽיִךְ׃"
    }
  }
}