{
  "chapter_id": "PROV_013",
  "chapter_key": "13",
  "chapter_number": 13,
  "sort_number": 13,
  "name": "13",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 25,
  "verses": {
    "1": {
      "verse_number": 1,
      "sort_number": 1,
      "text": "[PROV 13:1]",
      "word_count": 5,
      "hebrew": "בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹא שָׁמַ֥ע גְּעָרָֽה׃"
    },
    "2": {
      "verse_number": 2,
      "sort_number": 2,
      "text": "[PROV 13:2]",
      "word_count": 5,
      "hebrew": "מִפְּרִ֣י פִי אִ֭ישׁ יֹ֣אכַל ט֑וֹב וְנֶ֖פֶשׁ בֹּגְדִ֣ים חָמָֽס׃"
    },
    "3": {
      "verse_number": 3,
      "sort_number": 3,
      "text": "[PROV 13:3]",
      "word_count": 5,
      "hebrew": "נֹצֵ֣ר פִּ֭יו שֹׁמֵ֣ר נַפְשׁ֑וֹ פֹּשֵׂ֥ק שְׂ֝פָתָ֗יו מְחִתָּה לֽוֹ׃"
    },
    "4": {
      "verse_number": 4,
      "sort_number": 4,
      "text": "[PROV 13:4]",
      "word_count": 5,
      "hebrew": "מִתְאַוָּ֣ה וָ֭אַיִן נַפְשׁ֣וֹ עָצֵ֑ל וְנֶ֖פֶשׁ חָרֻצִ֣ים תְּדֻשָּֽׁן׃"
    },
    "5": {
      "verse_number": 5,
      "sort_number": 5,
      "text": "[PROV 13:5]",
      "word_count": 5,
      "hebrew": "דְּבַר שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע יַבְאִ֥ישׁ וְיַחְפִּֽיר׃"
    },
    "6": {
      "verse_number": 6,
      "sort_number": 6,
      "text": "[PROV 13:6]",
      "word_count": 5,
      "hebrew": "צְ֭דָקָה תִּצֹּ֣ר תָּם דָּ֑רֶךְ וְ֝רִשְׁעָ֗ה תְּסַלֵּ֥ף חַטָּֽאת׃"
    },
    "7": {
      "verse_number": 7,
      "sort_number": 7,
      "text": "[PROV 13:7]",
      "word_count": 5,
      "hebrew": "יֵ֣שׁ מִ֭תְעַשֵּׁר וְאֵ֣ין כֹּ֑ל מִ֝תְרוֹשֵׁ֗שׁ וְה֣וֹן רָֽב׃"
    },
    "8": {
      "verse_number": 8,
      "sort_number": 8,
      "text": "[PROV 13:8]",
      "word_count": 5,
      "hebrew": "כֹּ֣פֶר נֶֽפֶשׁ אִ֣ישׁ עָשְׁר֑וֹ וְ֝רָ֗שׁ לֹא שָׁמַ֥ע גְּעָרָֽה׃"
    },
    "9": {
      "verse_number": 9,
      "sort_number": 9,
      "text": "[PROV 13:9]",
      "word_count": 5,
      "hebrew": "אוֹר צַדִּיקִ֥ים יִשְׂמָ֑ח וְנֵ֖ר רְשָׁעִ֣ים יִדְעָֽךְ׃"
    },
    "10": {
      "verse_number": 10,
      "sort_number": 10,
      "text": "[PROV 13:10]",
      "word_count": 5,
      "hebrew": "רַק בְּ֭זָדוֹן יִתֵּ֣ן מַצָּ֑ה וְאֶת נ֖וֹעָצִ֣ים חָכְמָֽה׃"
    },
    "11": {
      "verse_number": 11,
      "sort_number": 11,
      "text": "[PROV 13:11]",
      "word_count": 5,
      "hebrew": "ה֭וֹן מֵהֶ֣בֶל יִמְעָ֑ט וְקֹבֵ֖ץ עַל יָ֣ד יַרְבֶּֽה׃"
    },
    "12": {
      "verse_number": 12,
      "sort_number": 12,
      "text": "[PROV 13:12]",
      "word_count": 5,
      "hebrew": "תּוֹחֶ֣לֶת מְ֭מֻשָּׁכָה מַחֲלָה לֵ֑ב וְעֵ֥ץ חַ֝יִּ֗ים תַּאֲוָ֥ה בָאָֽה׃"
    },
    "13": {
      "verse_number": 13,
      "sort_number": 13,
      "text": "[PROV 13:13]",
      "word_count": 5,
      "hebrew": "בָּ֣ז לְ֭דָבָר יֵחָ֣בֶל ל֑וֹ וִירֵ֥א מִ֝צְוָ֗ה ה֣וּא יְשֻׁלָּֽם׃"
    },
    "14": {
      "verse_number": 14,
      "sort_number": 14,
      "text": "[PROV 13:14]",
      "word_count": 5,
      "hebrew": "תּוֹרַ֣ת חָ֭כָם מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃"
    },
    "15": {
      "verse_number": 15,
      "sort_number": 15,
      "text": "[PROV 13:15]",
      "word_count": 5,
      "hebrew": "שֵֽׂכֶל ט֭וֹב יִתֶּן חֵ֑ן וְדֶ֖רֶךְ בֹּגְדִ֣ים אֵיתָֽן׃"
    },
    "16": {
      "verse_number": 16,
      "sort_number": 16,
      "text": "[PROV 13:16]",
      "word_count": 5,
      "hebrew": "כָּל עָ֭רוּם יַעֲשֶׂ֣ה בְדָ֑עַת וּ֝כְסִ֗יל יִפְרֹ֥שׂ אִוֶּֽלֶת׃"
    },
    "17": {
      "verse_number": 17,
      "sort_number": 17,
      "text": "[PROV 13:17]",
      "word_count": 5,
      "hebrew": "מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר אֱמוּנִ֣ים מַרְפֵּֽא׃"
    },
    "18": {
      "verse_number": 18,
      "sort_number": 18,
      "text": "[PROV 13:18]",
      "word_count": 5,
      "hebrew": "רֵ֣ישׁ וְ֭קָלוֹן פּוֹרֵ֣עַ מוּסָ֑ר וְשׁוֹמֵ֖ר תּוֹכַ֣חַת יְכֻבָּֽד׃"
    },
    "19": {
      "verse_number": 19,
      "sort_number": 19,
      "text": "[PROV 13:19]",
      "word_count": 5,
      "hebrew": "תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ וְתוֹעֲבַ֥ת כְּ֝סִילִ֗ים ס֣וּר מֵרָֽע׃"
    },
    "20": {
      "verse_number": 20,
      "sort_number": 20,
      "text": "[PROV 13:20]",
      "word_count": 5,
      "hebrew": "הלוך הוֹלֵ֣ךְ אֶת חֲכָמִ֣ים וחכם יֶחְכָּ֑ם וְרֹעֶ֖ה כְסִילִ֣ים יֵרֽוֹעַ׃"
    },
    "21": {
      "verse_number": 21,
      "sort_number": 21,
      "text": "[PROV 13:21]",
      "word_count": 5,
      "hebrew": "חַ֭טָּאִים תְּרַדֵּ֣ף רָעָ֑ה וְאֶת צַ֝דִּיקִ֗ים יְשַׁלֶּם טֽוֹב׃"
    },
    "22": {
      "verse_number": 22,
      "sort_number": 22,
      "text": "[PROV 13:22]",
      "word_count": 5,
      "hebrew": "ט֗וֹב יַנְחִ֥יל בְּנֵֽי בָנִ֑ים וְצָפ֥וּן לַ֝צַּדִּ֗יק חֵ֣יל חוֹטֵֽא׃"
    },
    "23": {
      "verse_number": 23,
      "sort_number": 23,
      "text": "[PROV 13:23]",
      "word_count": 5,
      "hebrew": "רָב אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃"
    },
    "24": {
      "verse_number": 24,
      "sort_number": 24,
      "text": "[PROV 13:24]",
      "word_count": 5,
      "hebrew": "חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ וְ֝אֹהֲב֗וֹ שִֽׁחֲר֥וֹ מוּסָֽר׃"
    },
    "25": {
      "verse_number": 25,
      "sort_number": 25,
      "text": "[PROV 13:25]",
      "word_count": 5,
      "hebrew": "צַדִּ֗יק אֹ֭כֵל לְשֹׂ֣בַע נַפְשׁ֑וֹ וּבֶ֖טֶן רְשָׁעִ֣ים תֶּחְסָֽר׃"
    }
  }
}