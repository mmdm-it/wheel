{
  "chapter_id": "PROV_025",
  "chapter_key": "25",
  "chapter_number": 25,
  "sort_number": 25,
  "name": "25",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 28,
  "verses": {
    "1": {
      "verse_number": 1,
      "sort_number": 1,
      "text": "[PROV 25:1]",
      "word_count": 5,
      "hebrew": "גַּם אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י חִזְקִיָּ֬ה מֶֽלֶךְ יְהוּדָֽה׃"
    },
    "2": {
      "verse_number": 2,
      "sort_number": 2,
      "text": "[PROV 25:2]",
      "word_count": 5,
      "hebrew": "כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃"
    },
    "3": {
      "verse_number": 3,
      "sort_number": 3,
      "text": "[PROV 25:3]",
      "word_count": 5,
      "hebrew": "שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃"
    },
    "4": {
      "verse_number": 4,
      "sort_number": 4,
      "text": "[PROV 25:4]",
      "word_count": 5,
      "hebrew": "הָג֣וֹ סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃"
    },
    "5": {
      "verse_number": 5,
      "sort_number": 5,
      "text": "[PROV 25:5]",
      "word_count": 5,
      "hebrew": "הָג֣וֹ רָ֭שָׁע לִפְנֵי מֶ֑לֶךְ וְיִכּ֖וֹן בַּצֶּ֣דֶק כִּסְאֽוֹ׃"
    },
    "6": {
      "verse_number": 6,
      "sort_number": 6,
      "text": "[PROV 25:6]",
      "word_count": 5,
      "hebrew": "אַל תִּתְהַדַּ֥ר לִפְנֵי מֶ֑לֶךְ וּבִמְק֥וֹם גְּ֝דֹלִ֗ים אַֽל תַּעֲמֹֽד׃"
    },
    "7": {
      "verse_number": 7,
      "sort_number": 7,
      "text": "[PROV 25:7]",
      "word_count": 5,
      "hebrew": "כִּ֤י ט֥וֹב אֲמָר לְךָ֗ עֲֽלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃"
    },
    "8": {
      "verse_number": 8,
      "sort_number": 8,
      "text": "[PROV 25:8]",
      "word_count": 5,
      "hebrew": "אַל תֵּצֵ֥א לָרִ֗ב מַ֫הֵ֥ר פֶּ֣ן מַה תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃"
    },
    "9": {
      "verse_number": 9,
      "sort_number": 9,
      "text": "[PROV 25:9]",
      "word_count": 5,
      "hebrew": "רִֽ֭יבְךָ רִ֣יב אֶת רֵעֶ֑ךָ וְס֖וֹד אַחֵ֣ר אַל תְּגָֽל׃"
    },
    "10": {
      "verse_number": 10,
      "sort_number": 10,
      "text": "[PROV 25:10]",
      "word_count": 5,
      "hebrew": "פֶּֽן יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃"
    },
    "11": {
      "verse_number": 11,
      "sort_number": 11,
      "text": "[PROV 25:11]",
      "word_count": 5,
      "hebrew": "תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף דָּ֝בָ֗ר דָּבֻ֥ר עַל אָפְנָֽיו׃"
    },
    "12": {
      "verse_number": 12,
      "sort_number": 12,
      "text": "[PROV 25:12]",
      "word_count": 5,
      "hebrew": "נֶ֣זֶם זָ֭הָב וַחֲלִי כָ֑תֶם מוֹכִ֥יחַ חָ֝כָ֗ם עַל אֹ֥זֶן שֹׁמָֽעַת׃"
    },
    "13": {
      "verse_number": 13,
      "sort_number": 13,
      "text": "[PROV 25:13]",
      "word_count": 5,
      "hebrew": "כְּצִנַּת שֶׁ֨לֶג בְּי֬וֹם קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃"
    },
    "14": {
      "verse_number": 14,
      "sort_number": 14,
      "text": "[PROV 25:14]",
      "word_count": 5,
      "hebrew": "נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת שָֽׁקֶר׃"
    },
    "15": {
      "verse_number": 15,
      "sort_number": 15,
      "text": "[PROV 25:15]",
      "word_count": 5,
      "hebrew": "בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשׁ֥וֹן רַ֝כָּ֗ה תִּשְׁבָּר גָּֽרֶם׃"
    },
    "16": {
      "verse_number": 16,
      "sort_number": 16,
      "text": "[PROV 25:16]",
      "word_count": 5,
      "hebrew": "דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן תִּ֝שְׂבָּעֶ֗נּוּ וַהֲקֵֽאתֽוֹ׃"
    },
    "17": {
      "verse_number": 17,
      "sort_number": 17,
      "text": "[PROV 25:17]",
      "word_count": 5,
      "hebrew": "הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן יִ֝שְׂבָּעֲךָ֗ וּשְׂנֵאֶֽךָ׃"
    },
    "18": {
      "verse_number": 18,
      "sort_number": 18,
      "text": "[PROV 25:18]",
      "word_count": 5,
      "hebrew": "מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃"
    },
    "19": {
      "verse_number": 19,
      "sort_number": 19,
      "text": "[PROV 25:19]",
      "word_count": 5,
      "hebrew": "שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בּ֝וֹגֵ֗ד בְּי֣וֹם צָרָֽה׃"
    },
    "20": {
      "verse_number": 20,
      "sort_number": 20,
      "text": "[PROV 25:20]",
      "word_count": 5,
      "hebrew": "מַ֥עֲדֶה בֶּ֨גֶד בְּי֣וֹם קָ֭רָה חֹ֣מֶץ עַל נָ֑תֶר וְשָׁ֥ר בַּ֝שִּׁרִ֗ים עַ֣ל לֶב רָֽע׃"
    },
    "21": {
      "verse_number": 21,
      "sort_number": 21,
      "text": "[PROV 25:21]",
      "word_count": 5,
      "hebrew": "אִם רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם צָ֝מֵ֗א הַשְׁקֵ֥הוּ מָֽיִם׃"
    },
    "22": {
      "verse_number": 22,
      "sort_number": 22,
      "text": "[PROV 25:22]",
      "word_count": 5,
      "hebrew": "כִּ֤י גֶֽחָלִ֗ים אַ֭תָּה חֹתֶ֣ה עַל רֹאשׁ֑וֹ וַֽ֝יהוָ֗ה יְשַׁלֶּם לָֽךְ׃"
    },
    "23": {
      "verse_number": 23,
      "sort_number": 23,
      "text": "[PROV 25:23]",
      "word_count": 5,
      "hebrew": "ר֣וּחַ צָ֭פוֹן תְּח֣וֹלֵֽל גָּ֑שֶׁם וּפָנִ֥ים נִ֝זְעָמִ֗ים לְשׁ֣וֹן סָֽתֶר׃"
    },
    "24": {
      "verse_number": 24,
      "sort_number": 24,
      "text": "[PROV 25:24]",
      "word_count": 5,
      "hebrew": "ט֗וֹב שֶׁ֥בֶת עַל פִּנַּת גָּ֑ג מֵאֵ֥שֶׁת מדונים מִ֝דְיָנִ֗ים וּבֵ֥ית חָֽבֶר׃"
    },
    "25": {
      "verse_number": 25,
      "sort_number": 25,
      "text": "[PROV 25:25]",
      "word_count": 5,
      "hebrew": "מַ֣יִם קָ֭רִים עַל נֶ֣פֶשׁ עֲיֵפָ֑ה וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃"
    },
    "26": {
      "verse_number": 26,
      "sort_number": 26,
      "text": "[PROV 25:26]",
      "word_count": 5,
      "hebrew": "מַעְיָ֣ן נִ֭רְפָּשׂ וּמָק֣וֹר מָשְׁחָ֑ת צַ֝דִּ֗יק מָ֣ט לִפְנֵֽי רָשָֽׁע׃"
    },
    "27": {
      "verse_number": 27,
      "sort_number": 27,
      "text": "[PROV 25:27]",
      "word_count": 5,
      "hebrew": "אָ֘כֹ֤ל דְּבַ֣שׁ הַרְבּ֣וֹת לֹא ט֑וֹב וְחֵ֖קֶר כְּבֹדָ֣ם כָּבֽוֹד׃"
    },
    "28": {
      "verse_number": 28,
      "sort_number": 28,
      "text": "[PROV 25:28]",
      "word_count": 5,
      "hebrew": "עִ֣יר פְּ֭רוּצָה אֵ֣ין חוֹמָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃"
    }
  }
}