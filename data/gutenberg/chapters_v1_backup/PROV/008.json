{
  "chapter_id": "PROV_008",
  "chapter_key": "8",
  "chapter_number": 8,
  "sort_number": 8,
  "name": "8",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 36,
  "verses": {
    "1": {
      "verse_number": 1,
      "sort_number": 1,
      "text": "[PROV 8:1]",
      "word_count": 5,
      "hebrew": "הֲלֹֽא חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן קוֹלָֽהּ׃"
    },
    "2": {
      "verse_number": 2,
      "sort_number": 2,
      "text": "[PROV 8:2]",
      "word_count": 5,
      "hebrew": "בְּרֹאשׁ מְרוֹמִ֥ים עֲלֵי דָ֑רֶךְ בֵּ֖ית נְתִיב֣וֹת נִצָּֽבָה׃"
    },
    "3": {
      "verse_number": 3,
      "sort_number": 3,
      "text": "[PROV 8:3]",
      "word_count": 5,
      "hebrew": "לְיַד שְׁעָרִ֥ים לְפִי קָ֑רֶת מְב֖וֹא פְתָחִ֣ים תָּרֹֽנָּה׃"
    },
    "4": {
      "verse_number": 4,
      "sort_number": 4,
      "text": "[PROV 8:4]",
      "word_count": 5,
      "hebrew": "אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י אֶל בְּנֵ֥י אָדָֽם׃"
    },
    "5": {
      "verse_number": 5,
      "sort_number": 5,
      "text": "[PROV 8:5]",
      "word_count": 5,
      "hebrew": "הָבִ֣ינוּ פְתָאיִ֣ם עָרְמָ֑ה וּ֝כְסִילִ֗ים הָבִ֥ינוּ לֵֽב׃"
    },
    "6": {
      "verse_number": 6,
      "sort_number": 6,
      "text": "[PROV 8:6]",
      "word_count": 5,
      "hebrew": "שִׁ֭מְעוּ כִּֽי נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵישָׁרִֽים׃"
    },
    "7": {
      "verse_number": 7,
      "sort_number": 7,
      "text": "[PROV 8:7]",
      "word_count": 5,
      "hebrew": "כִּֽי אֱ֭מֶת יֶהְגֶּ֣ה חִכִּ֑י וְתוֹעֲבַ֖ת שְׂפָתַ֣י רֶֽשַׁע׃"
    },
    "8": {
      "verse_number": 8,
      "sort_number": 8,
      "text": "[PROV 8:8]",
      "word_count": 5,
      "hebrew": "בְּצֶ֥דֶק כָּל אִמְרֵי פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃"
    },
    "9": {
      "verse_number": 9,
      "sort_number": 9,
      "text": "[PROV 8:9]",
      "word_count": 5,
      "hebrew": "כֻּלָּ֣ם נְ֭כֹחִים לַמֵּבִ֑ין וִֽ֝ישָׁרִ֗ים לְמֹ֣צְאֵי דָֽעַת׃"
    },
    "10": {
      "verse_number": 10,
      "sort_number": 10,
      "text": "[PROV 8:10]",
      "word_count": 5,
      "hebrew": "קְחֽוּ מוּסָרִ֥י וְאַל כָּ֑סֶף וְ֝דַ֗עַת מֵחָר֥וּץ נִבְחָֽר׃"
    },
    "11": {
      "verse_number": 11,
      "sort_number": 11,
      "text": "[PROV 8:11]",
      "word_count": 5,
      "hebrew": "כִּֽי טוֹבָ֣ה חָ֭כְמָה מִפְּנִינִ֑ים וְכָל חֲ֝פָצִ֗ים לֹ֣א יִֽשְׁווּ בָֽהּ׃"
    },
    "12": {
      "verse_number": 12,
      "sort_number": 12,
      "text": "[PROV 8:12]",
      "word_count": 5,
      "hebrew": "אֲֽנִי חָ֭כְמָה שָׁכַ֣נְתִּי עָרְמָ֑ה וְדַ֖עַת מְזִמּ֣וֹת אֶמְצָֽא׃"
    },
    "13": {
      "verse_number": 13,
      "sort_number": 13,
      "text": "[PROV 8:13]",
      "word_count": 5,
      "hebrew": "יִֽרְאַ֣ת יְהוָה֮ שְֽׂנֹ֫את רָ֥ע גֵּ֘אָ֤ה וְגָא֨וֹן וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃"
    },
    "14": {
      "verse_number": 14,
      "sort_number": 14,
      "text": "[PROV 8:14]",
      "word_count": 5,
      "hebrew": "לִֽי עֵ֭צָה וְתוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃"
    },
    "15": {
      "verse_number": 15,
      "sort_number": 15,
      "text": "[PROV 8:15]",
      "word_count": 5,
      "hebrew": "בִּ֭י מְלָכִ֣ים יִמְלֹ֑כוּ וְ֝רוֹזְנִ֗ים יְחֹ֣קְקוּ צֶֽדֶק׃"
    },
    "16": {
      "verse_number": 16,
      "sort_number": 16,
      "text": "[PROV 8:16]",
      "word_count": 5,
      "hebrew": "בִּ֭י שָׂרִ֣ים יָשֹׂ֑רוּ וּ֝נְדִיבִ֗ים כָּל שֹׁ֥פְטֵי צֶֽדֶק׃"
    },
    "17": {
      "verse_number": 17,
      "sort_number": 17,
      "text": "[PROV 8:17]",
      "word_count": 5,
      "hebrew": "אֲ֭נִי אהביה אֹהֲבַ֣י אֵהָ֑ב וּ֝מְשַׁחֲרַ֗י יִמְצָאֻֽנְנִי׃"
    },
    "18": {
      "verse_number": 18,
      "sort_number": 18,
      "text": "[PROV 8:18]",
      "word_count": 5,
      "hebrew": "עֹֽשֶׁר וְכָב֥וֹד אִתִּ֑י ה֥וֹן עָ֝תֵ֗ק וּצְדָקָֽה׃"
    },
    "19": {
      "verse_number": 19,
      "sort_number": 19,
      "text": "[PROV 8:19]",
      "word_count": 5,
      "hebrew": "ט֣וֹב פִּ֭רְיִי מֵחָר֣וּץ וּמִפָּ֑ז וּ֝תְבוּאָתִ֗י מִכֶּ֥סֶף נִבְחָֽר׃"
    },
    "20": {
      "verse_number": 20,
      "sort_number": 20,
      "text": "[PROV 8:20]",
      "word_count": 5,
      "hebrew": "בְּאֹֽרַח צְדָקָ֥ה אֲהַלֵּ֑ך בְּ֝ת֗וֹךְ נְתִיב֥וֹת מִשְׁפָּֽט׃"
    },
    "21": {
      "verse_number": 21,
      "sort_number": 21,
      "text": "[PROV 8:21]",
      "word_count": 5,
      "hebrew": "לְהַנְחִ֖יל אֹהֲבַ֥י יֵ֑שׁ וְאֹצְרֹ֖תֵיהֶ֣ם אֲמַלֵּֽא׃"
    },
    "22": {
      "verse_number": 22,
      "sort_number": 22,
      "text": "[PROV 8:22]",
      "word_count": 5,
      "hebrew": "יְֽהוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם מִפְעָלָ֣יו מֵאָֽז׃"
    },
    "23": {
      "verse_number": 23,
      "sort_number": 23,
      "text": "[PROV 8:23]",
      "word_count": 5,
      "hebrew": "מֵ֭עוֹלָם נִסַּ֥כְתִּי מֵרֹ֗אשׁ מִקַּדְמֵי אָֽרֶץ׃"
    },
    "24": {
      "verse_number": 24,
      "sort_number": 24,
      "text": "[PROV 8:24]",
      "word_count": 5,
      "hebrew": "בְּאֵין תְּהֹמ֥וֹת חוֹלָ֑לְתִּי בְּאֵ֥ין מַ֝עְיָנ֗וֹת נִכְבַּדֵּי מָֽיִם׃"
    },
    "25": {
      "verse_number": 25,
      "sort_number": 25,
      "text": "[PROV 8:25]",
      "word_count": 5,
      "hebrew": "בְּטֶ֣רֶם הָרִ֣ים הָטְבָּ֑עוּ לִפְנֵ֖י גְבָע֣וֹת חוֹלָֽלְתִּי׃"
    },
    "26": {
      "verse_number": 26,
      "sort_number": 26,
      "text": "[PROV 8:26]",
      "word_count": 5,
      "hebrew": "עַד לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ עָפְר֥וֹת תֵּבֵֽל׃"
    },
    "27": {
      "verse_number": 27,
      "sort_number": 27,
      "text": "[PROV 8:27]",
      "word_count": 5,
      "hebrew": "בַּהֲכִינ֣וֹ שָׁ֭מַיִם שָׁ֣ם אָ֑נִי בְּח֥וּקוֹ ח֝֗וּג עַל פְּנֵ֥י תְהֽוֹם׃"
    },
    "28": {
      "verse_number": 28,
      "sort_number": 28,
      "text": "[PROV 8:28]",
      "word_count": 5,
      "hebrew": "בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז עִינ֥וֹת תְּהוֹם׃"
    },
    "29": {
      "verse_number": 29,
      "sort_number": 29,
      "text": "[PROV 8:29]",
      "word_count": 5,
      "hebrew": "בְּשׂ֘וּמ֤וֹ לַיָּ֨ם חֻקּ֗וֹ וּ֭מַיִם לֹ֣א יַֽעַבְרוּ פִ֑יו בְּ֝חוּק֗וֹ מ֣וֹסְדֵי אָֽרֶץ׃"
    },
    "30": {
      "verse_number": 30,
      "sort_number": 30,
      "text": "[PROV 8:30]",
      "word_count": 5,
      "hebrew": "וָֽאֶהְיֶ֥ה אֶצְל֗וֹ אָ֫מ֥וֹן וָֽאֶהְיֶ֣ה שַׁ֭עֲשֻׁעִים י֤וֹם י֑וֹם מְשַׂחֶ֖קֶת לְפָנָ֣יו בְּכָל עֵֽת׃"
    },
    "31": {
      "verse_number": 31,
      "sort_number": 31,
      "text": "[PROV 8:31]",
      "word_count": 5,
      "hebrew": "מְ֭שַׂחֶקֶת בְּתֵבֵ֣ל אַרְצ֑וֹ וְ֝שַׁעֲשֻׁעַ֗י אֶת בְּנֵ֥י אָדָֽם׃"
    },
    "32": {
      "verse_number": 32,
      "sort_number": 32,
      "text": "[PROV 8:32]",
      "word_count": 5,
      "hebrew": "וְעַתָּ֣ה בָ֭נִים שִׁמְעוּ לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃"
    },
    "33": {
      "verse_number": 33,
      "sort_number": 33,
      "text": "[PROV 8:33]",
      "word_count": 5,
      "hebrew": "שִׁמְע֖וּ מוּסָ֥ר וַחֲכָ֗מוּ וְאַל תִּפְרָֽעוּ׃"
    },
    "34": {
      "verse_number": 34,
      "sort_number": 34,
      "text": "[PROV 8:34]",
      "word_count": 5,
      "hebrew": "אַ֥שְֽׁרֵי אָדָם֮ שֹׁמֵ֪עַֽ֫ לִ֥י לִשְׁקֹ֣ד עַל דַּ֭לְתֹתַי י֤וֹם י֑וֹם לִ֝שְׁמֹ֗ר מְזוּזֹ֥ת פְּתָחָֽי׃"
    },
    "35": {
      "verse_number": 35,
      "sort_number": 35,
      "text": "[PROV 8:35]",
      "word_count": 5,
      "hebrew": "כִּ֣י מֹ֭צְאִי מצאי מָצָ֣א חַיִּ֑ים וַיָּ֥פֶק רָ֝צ֗וֹן מֵיְהוָֽה׃"
    },
    "36": {
      "verse_number": 36,
      "sort_number": 36,
      "text": "[PROV 8:36]",
      "word_count": 5,
      "hebrew": "וְֽ֭חֹטְאִי חֹמֵ֣ס נַפְשׁ֑וֹ כָּל מְ֝שַׂנְאַ֗י אָ֣הֲבוּ מָֽוֶת׃"
    }
  }
}