{
  "chapter_id": "PROV_027",
  "chapter_key": "27",
  "chapter_number": 27,
  "sort_number": 27,
  "name": "27",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 27,
  "verses": {
    "1": {
      "verse_number": 1,
      "sort_number": 1,
      "text": "[PROV 27:1]",
      "word_count": 5,
      "hebrew": "אַֽל תִּ֭תְהַלֵּל בְּי֣וֹם מָחָ֑ר כִּ֤י לֹא תֵ֝דַ֗ע מַה יֵּ֥לֶד יֽוֹם׃"
    },
    "2": {
      "verse_number": 2,
      "sort_number": 2,
      "text": "[PROV 27:2]",
      "word_count": 5,
      "hebrew": "יְהַלֶּלְךָ֣ זָ֣ר וְלֹא פִ֑יךָ נָ֝כְרִ֗י וְאַל שְׂפָתֶֽיךָ׃"
    },
    "3": {
      "verse_number": 3,
      "sort_number": 3,
      "text": "[PROV 27:3]",
      "word_count": 5,
      "hebrew": "כֹּֽבֶד אֶ֭בֶן וְנֵ֣טֶל הַח֑וֹל וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃"
    },
    "4": {
      "verse_number": 4,
      "sort_number": 4,
      "text": "[PROV 27:4]",
      "word_count": 5,
      "hebrew": "אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י יַ֝עֲמֹד לִפְנֵ֥י קִנְאָֽה׃"
    },
    "5": {
      "verse_number": 5,
      "sort_number": 5,
      "text": "[PROV 27:5]",
      "word_count": 5,
      "hebrew": "ט֭וֹבָה תּוֹכַ֣חַת מְגֻלָּ֑ה מֵֽאַהֲבָ֥ה מְסֻתָּֽרֶת׃"
    },
    "6": {
      "verse_number": 6,
      "sort_number": 6,
      "text": "[PROV 27:6]",
      "word_count": 5,
      "hebrew": "נֶ֭אֱמָנִים פִּצְעֵ֣י אוֹהֵ֑ב וְ֝נַעְתָּר֗וֹת נְשִׁיק֥וֹת שׂוֹנֵֽא׃"
    },
    "7": {
      "verse_number": 7,
      "sort_number": 7,
      "text": "[PROV 27:7]",
      "word_count": 5,
      "hebrew": "נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ רְ֝עֵבָ֗ה כָּל מַ֥ר מָתֽוֹק׃"
    },
    "8": {
      "verse_number": 8,
      "sort_number": 8,
      "text": "[PROV 27:8]",
      "word_count": 5,
      "hebrew": "כְּ֭צִפּוֹר נוֹדֶ֣דֶת מִן קִנָּ֑הּ כֵּֽן אִ֝֗ישׁ נוֹדֵ֥ד מִמְּקוֹמֽוֹ׃"
    },
    "9": {
      "verse_number": 9,
      "sort_number": 9,
      "text": "[PROV 27:9]",
      "word_count": 5,
      "hebrew": "שֶׁ֣מֶן וּ֭קְטֹרֶת יְשַׂמַּֽח לֵ֑ב וּמֶ֥תֶק רֵ֝עֵ֗הוּ מֵֽעֲצַת נָֽפֶשׁ׃"
    },
    "10": {
      "verse_number": 10,
      "sort_number": 10,
      "text": "[PROV 27:10]",
      "word_count": 5,
      "hebrew": "רֵֽעֲךָ֨ ורעה וְרֵ֪עַ אָבִ֡יךָ אַֽל תַּעֲזֹ֗ב וּבֵ֥ית אָחִ֗יךָ אַל תָּ֭בוֹא בְּי֣וֹם אֵידֶ֑ךָ ט֥וֹב שָׁכֵ֥ן קָ֝ר֗וֹב מֵאָ֥ח רָחֽוֹק׃"
    },
    "11": {
      "verse_number": 11,
      "sort_number": 11,
      "text": "[PROV 27:11]",
      "word_count": 5,
      "hebrew": "חֲכַ֣ם בְּ֭נִי וְשַׂמַּ֣ח לִבִּ֑י וְאָשִׁ֖יבָה חֹרְפִ֣י דָבָֽר׃"
    },
    "12": {
      "verse_number": 12,
      "sort_number": 12,
      "text": "[PROV 27:12]",
      "word_count": 5,
      "hebrew": "עָר֤וּם רָאָ֣ה רָעָ֣ה נִסְתָּ֑ר פְּ֝תָאיִ֗ם עָבְר֥וּ נֶעֱנָֽשׁוּ׃"
    },
    "13": {
      "verse_number": 13,
      "sort_number": 13,
      "text": "[PROV 27:13]",
      "word_count": 5,
      "hebrew": "קַח בִּ֭גְדוֹ כִּי עָ֣רַב זָ֑ר וּבְעַ֖ד נָכְרִיָּ֣ה חַבְלֵֽהוּ׃"
    },
    "14": {
      "verse_number": 14,
      "sort_number": 14,
      "text": "[PROV 27:14]",
      "word_count": 5,
      "hebrew": "מְבָ֘רֵ֤ךְ רֵעֵ֨הוּ בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֽוֹ׃"
    },
    "15": {
      "verse_number": 15,
      "sort_number": 15,
      "text": "[PROV 27:15]",
      "word_count": 5,
      "hebrew": "דֶּ֣לֶף ט֭וֹרֵד בְּי֣וֹם סַגְרִ֑יר וְאֵ֥שֶׁת מדונים מִ֝דְיָנִ֗ים נִשְׁתָּוָֽה׃"
    },
    "16": {
      "verse_number": 16,
      "sort_number": 16,
      "text": "[PROV 27:16]",
      "word_count": 5,
      "hebrew": "צֹפְנֶ֥יהָ צָֽפַן ר֑וּחַ וְשֶׁ֖מֶן יְמִינ֣וֹ יִקְרָֽא׃"
    },
    "17": {
      "verse_number": 17,
      "sort_number": 17,
      "text": "[PROV 27:17]",
      "word_count": 5,
      "hebrew": "בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד פְּנֵֽי רֵעֵֽהוּ׃"
    },
    "18": {
      "verse_number": 18,
      "sort_number": 18,
      "text": "[PROV 27:18]",
      "word_count": 5,
      "hebrew": "נֹצֵ֣ר תְּ֭אֵנָה יֹאכַ֣ל פִּרְיָ֑הּ וְשֹׁמֵ֖ר אֲדֹנָ֣יו יְכֻבָּֽד׃"
    },
    "19": {
      "verse_number": 19,
      "sort_number": 19,
      "text": "[PROV 27:19]",
      "word_count": 5,
      "hebrew": "כַּ֭מַּיִם הַפָּנִ֣ים לַפָּנִ֑ים כֵּ֤ן לֵֽב הָ֝אָדָ֗ם לָאָדָֽם׃"
    },
    "20": {
      "verse_number": 20,
      "sort_number": 20,
      "text": "[PROV 27:20]",
      "word_count": 5,
      "hebrew": "שְׁא֣וֹל ואבדה וַ֭אֲבַדּוֹ לֹ֣א תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃"
    },
    "21": {
      "verse_number": 21,
      "sort_number": 21,
      "text": "[PROV 27:21]",
      "word_count": 5,
      "hebrew": "מַצְרֵ֣ף לַ֭כֶּסֶף וְכ֣וּר לַזָּהָ֑ב וְ֝אִ֗ישׁ לְפִ֣י מַהֲלָלֽוֹ׃"
    },
    "22": {
      "verse_number": 22,
      "sort_number": 22,
      "text": "[PROV 27:22]",
      "word_count": 5,
      "hebrew": "אִ֥ם תִּכְתּֽוֹשׁ אֶת הָאֱוִ֨יל בַּֽמַּכְתֵּ֡שׁ בְּת֣וֹךְ הָ֭רִיפוֹת בַּֽעֱלִ֑י לֹא תָס֥וּר מֵ֝עָלָ֗יו אִוַּלְתּֽוֹ׃"
    },
    "23": {
      "verse_number": 23,
      "sort_number": 23,
      "text": "[PROV 27:23]",
      "word_count": 5,
      "hebrew": "יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית לִ֝בְּךָ֗ לַעֲדָרִֽים׃"
    },
    "24": {
      "verse_number": 24,
      "sort_number": 24,
      "text": "[PROV 27:24]",
      "word_count": 5,
      "hebrew": "כִּ֤י לֹ֣א לְעוֹלָ֣ם חֹ֑סֶן וְאִם נֵ֝֗זֶר לְד֣וֹר דור וָדֽוֹר׃"
    },
    "25": {
      "verse_number": 25,
      "sort_number": 25,
      "text": "[PROV 27:25]",
      "word_count": 5,
      "hebrew": "גָּלָ֣ה חָ֭צִיר וְנִרְאָה דֶ֑שֶׁא וְ֝נֶאֶסְפ֗וּ עִשְּׂב֥וֹת הָרִֽים׃"
    },
    "26": {
      "verse_number": 26,
      "sort_number": 26,
      "text": "[PROV 27:26]",
      "word_count": 5,
      "hebrew": "כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה עַתּוּדִֽים׃"
    },
    "27": {
      "verse_number": 27,
      "sort_number": 27,
      "text": "[PROV 27:27]",
      "word_count": 5,
      "hebrew": "וְדֵ֤י חֲלֵ֬ב עִזִּ֗ים לְֽ֭לַחְמְךָ לְלֶ֣חֶם בֵּיתֶ֑ךָ וְ֝חַיִּ֗ים לְנַעֲרוֹתֶֽיךָ׃"
    }
  }
}