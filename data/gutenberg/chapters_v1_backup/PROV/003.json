{
  "chapter_id": "PROV_003",
  "chapter_key": "3",
  "chapter_number": 3,
  "sort_number": 3,
  "name": "3",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 35,
  "verses": {
    "1": {
      "verse_number": 1,
      "sort_number": 1,
      "text": "[PROV 3:1]",
      "word_count": 5,
      "hebrew": "בְּ֭נִי תּוֹרָתִ֣י אַל תִּשְׁכָּ֑ח וּ֝מִצְוֺתַ֗י יִצֹּ֥ר לִבֶּֽךָ׃"
    },
    "2": {
      "verse_number": 2,
      "sort_number": 2,
      "text": "[PROV 3:2]",
      "word_count": 5,
      "hebrew": "כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים וְ֝שָׁל֗וֹם יוֹסִ֥יפוּ לָֽךְ׃"
    },
    "3": {
      "verse_number": 3,
      "sort_number": 3,
      "text": "[PROV 3:3]",
      "word_count": 5,
      "hebrew": "חֶ֥סֶד וֶאֱמֶ֗ת אַֽל יַעַ֫זְבֻ֥ךָ קָשְׁרֵ֥ם עַל גַּרְגְּרוֹתֶ֑יךָ כָּ֝תְבֵ֗ם עַל ל֥וּחַ לִבֶּֽךָ׃"
    },
    "4": {
      "verse_number": 4,
      "sort_number": 4,
      "text": "[PROV 3:4]",
      "word_count": 5,
      "hebrew": "וּמְצָא חֵ֖ן וְשֵֽׂכֶל ט֑וֹב בְּעֵינֵ֖י אֱלֹהִ֣ים וְאָדָֽם׃"
    },
    "5": {
      "verse_number": 5,
      "sort_number": 5,
      "text": "[PROV 3:5]",
      "word_count": 5,
      "hebrew": "בְּטַ֣ח אֶל יְ֭הוָה בְּכָל לִבֶּ֑ךָ וְאֶל בִּֽ֝ינָתְךָ֗ אַל תִּשָּׁעֵֽן׃"
    },
    "6": {
      "verse_number": 6,
      "sort_number": 6,
      "text": "[PROV 3:6]",
      "word_count": 5,
      "hebrew": "בְּכָל דְּרָכֶ֥יךָ דָעֵ֑הוּ וְ֝ה֗וּא יְיַשֵּׁ֥ר אֹֽרְחֹתֶֽיךָ׃"
    },
    "7": {
      "verse_number": 7,
      "sort_number": 7,
      "text": "[PROV 3:7]",
      "word_count": 5,
      "hebrew": "אַל תְּהִ֣י חָכָ֣ם בְּעֵינֶ֑יךָ יְרָ֥א אֶת יְ֝הוָ֗ה וְס֣וּר מֵרָֽע׃"
    },
    "8": {
      "verse_number": 8,
      "sort_number": 8,
      "text": "[PROV 3:8]",
      "word_count": 5,
      "hebrew": "רִ֭פְאוּת תְּהִ֣י לְשָׁרֶּ֑ךָ וְ֝שִׁקּ֗וּי לְעַצְמוֹתֶֽיךָ׃"
    },
    "9": {
      "verse_number": 9,
      "sort_number": 9,
      "text": "[PROV 3:9]",
      "word_count": 5,
      "hebrew": "כַּבֵּ֣ד אֶת יְ֭הוָה מֵהוֹנֶ֑ךָ וּ֝מֵרֵאשִׁ֗ית כָּל תְּבוּאָתֶֽךָ׃"
    },
    "10": {
      "verse_number": 10,
      "sort_number": 10,
      "text": "[PROV 3:10]",
      "word_count": 5,
      "hebrew": "וְיִמָּלְא֣וּ אֲסָמֶ֣יךָ שָׂבָ֑ע וְ֝תִיר֗וֹשׁ יְקָבֶ֥יךָ יִפְרֹֽצוּ׃"
    },
    "11": {
      "verse_number": 11,
      "sort_number": 11,
      "text": "[PROV 3:11]",
      "word_count": 5,
      "hebrew": "מוּסַ֣ר יְ֭הוָה בְּנִ֣י אַל תִּמְאָ֑ס וְאַל תָּ֝קֹ֗ץ בְּתוֹכַחְתּֽוֹ׃"
    },
    "12": {
      "verse_number": 12,
      "sort_number": 12,
      "text": "[PROV 3:12]",
      "word_count": 5,
      "hebrew": "כִּ֤י אֶ֥ת אֲשֶׁ֣ר יֶאֱהַ֣ב יְהוָ֣ה יוֹכִ֑יחַ וּ֝כְאָ֗ב אֶת בֵּ֥ן יִרְצֶֽה׃"
    },
    "13": {
      "verse_number": 13,
      "sort_number": 13,
      "text": "[PROV 3:13]",
      "word_count": 5,
      "hebrew": "אַשְׁרֵ֣י אָ֭דָם מָצָ֣א חָכְמָ֑ה וְ֝אָדָ֗ם יָפִ֥יק תְּבוּנָֽה׃"
    },
    "14": {
      "verse_number": 14,
      "sort_number": 14,
      "text": "[PROV 3:14]",
      "word_count": 5,
      "hebrew": "כִּ֤י ט֣וֹב סַ֭חְרָהּ מִסְּחַר כָּ֑סֶף וּ֝מֵחָר֗וּץ תְּבוּאָתָֽהּ׃"
    },
    "15": {
      "verse_number": 15,
      "sort_number": 15,
      "text": "[PROV 3:15]",
      "word_count": 5,
      "hebrew": "יְקָ֣רָה הִ֭יא מפניים מִפְּנִינִ֑ים וְכָל חֲ֝פָצֶ֗יךָ לֹ֣א יִֽשְׁווּ בָֽהּ׃"
    },
    "16": {
      "verse_number": 16,
      "sort_number": 16,
      "text": "[PROV 3:16]",
      "word_count": 5,
      "hebrew": "אֹ֣רֶךְ יָ֭מִים בִּֽימִינָ֑הּ בִּ֝שְׂמֹאולָ֗הּ עֹ֣שֶׁר וְכָבֽוֹד׃"
    },
    "17": {
      "verse_number": 17,
      "sort_number": 17,
      "text": "[PROV 3:17]",
      "word_count": 5,
      "hebrew": "דְּרָכֶ֥יהָ דַרְכֵי נֹ֑עַם וְֽכָל נְתִ֖יבוֹתֶ֣יהָ שָׁלֽוֹם׃"
    },
    "18": {
      "verse_number": 18,
      "sort_number": 18,
      "text": "[PROV 3:18]",
      "word_count": 5,
      "hebrew": "עֵץ חַיִּ֣ים הִ֭יא לַמַּחֲזִיקִ֣ים בָּ֑הּ וְֽתֹמְכֶ֥יהָ מְאֻשָּֽׁר׃"
    },
    "19": {
      "verse_number": 19,
      "sort_number": 19,
      "text": "[PROV 3:19]",
      "word_count": 5,
      "hebrew": "יְֽהוָ֗ה בְּחָכְמָ֥ה יָֽסַד אָ֑רֶץ כּוֹנֵ֥ן שָׁ֝מַ֗יִם בִּתְבוּנָֽה׃"
    },
    "20": {
      "verse_number": 20,
      "sort_number": 20,
      "text": "[PROV 3:20]",
      "word_count": 5,
      "hebrew": "בְּ֭דַעְתּוֹ תְּהוֹמ֣וֹת נִבְקָ֑עוּ וּ֝שְׁחָקִ֗ים יִרְעֲפוּ טָֽל׃"
    },
    "21": {
      "verse_number": 21,
      "sort_number": 21,
      "text": "[PROV 3:21]",
      "word_count": 5,
      "hebrew": "בְּ֭נִי אַל יָלֻ֣זוּ מֵעֵינֶ֑יךָ נְצֹ֥ר תֻּ֝שִׁיָּ֗ה וּמְזִמָּֽה׃"
    },
    "22": {
      "verse_number": 22,
      "sort_number": 22,
      "text": "[PROV 3:22]",
      "word_count": 5,
      "hebrew": "וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן לְגַרְגְּרֹתֶֽיךָ׃"
    },
    "23": {
      "verse_number": 23,
      "sort_number": 23,
      "text": "[PROV 3:23]",
      "word_count": 5,
      "hebrew": "אָ֤ז תֵּלֵ֣ךְ לָבֶ֣טַח דַּרְכֶּ֑ךָ וְ֝רַגְלְךָ֗ לֹ֣א תִגּֽוֹף׃"
    },
    "24": {
      "verse_number": 24,
      "sort_number": 24,
      "text": "[PROV 3:24]",
      "word_count": 5,
      "hebrew": "אִם תִּשְׁכַּ֥ב לֹֽא תִפְחָ֑ד וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃"
    },
    "25": {
      "verse_number": 25,
      "sort_number": 25,
      "text": "[PROV 3:25]",
      "word_count": 5,
      "hebrew": "אַל תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃"
    },
    "26": {
      "verse_number": 26,
      "sort_number": 26,
      "text": "[PROV 3:26]",
      "word_count": 5,
      "hebrew": "כִּֽי יְ֭הוָה יִהְיֶ֣ה בְכִסְלֶ֑ךָ וְשָׁמַ֖ר רַגְלְךָ֣ מִלָּֽכֶד׃"
    },
    "27": {
      "verse_number": 27,
      "sort_number": 27,
      "text": "[PROV 3:27]",
      "word_count": 5,
      "hebrew": "אַל תִּמְנַע ט֥וֹב מִבְּעָלָ֑יו בִּהְי֨וֹת לְאֵ֖ל ידיך יָדְךָ֣ לַעֲשֽׂוֹת׃"
    },
    "28": {
      "verse_number": 28,
      "sort_number": 28,
      "text": "[PROV 3:28]",
      "word_count": 5,
      "hebrew": "אַל תֹּ֘אמַ֤ר לרעיך לְרֵֽעֲךָ֨ לֵ֣ךְ וָ֭שׁוּב וּמָחָ֥ר אֶתֵּ֗ן וְיֵ֣שׁ אִתָּֽךְ׃"
    },
    "29": {
      "verse_number": 29,
      "sort_number": 29,
      "text": "[PROV 3:29]",
      "word_count": 5,
      "hebrew": "אַל תַּחֲרֹ֣שׁ עַל רֵעֲךָ֣ רָעָ֑ה וְהֽוּא יוֹשֵׁ֖ב לָבֶ֣טַח אִתָּֽךְ׃"
    },
    "30": {
      "verse_number": 30,
      "sort_number": 30,
      "text": "[PROV 3:30]",
      "word_count": 5,
      "hebrew": "אַל תרוב תָּרִ֣יב עִם אָדָ֣ם חִנָּ֑ם אִם לֹ֖א גְמָלְךָ֣ רָעָֽה׃"
    },
    "31": {
      "verse_number": 31,
      "sort_number": 31,
      "text": "[PROV 3:31]",
      "word_count": 5,
      "hebrew": "אַל תְּ֭קַנֵּא בְּאִ֣ישׁ חָמָ֑ס וְאַל תִּ֝בְחַ֗ר בְּכָל דְּרָכָֽיו׃"
    },
    "32": {
      "verse_number": 32,
      "sort_number": 32,
      "text": "[PROV 3:32]",
      "word_count": 5,
      "hebrew": "כִּ֤י תוֹעֲבַ֣ת יְהוָ֣ה נָל֑וֹז וְֽאֶת יְשָׁרִ֥ים סוֹדֽוֹ׃"
    },
    "33": {
      "verse_number": 33,
      "sort_number": 33,
      "text": "[PROV 3:33]",
      "word_count": 5,
      "hebrew": "מְאֵרַ֣ת יְ֭הוָה בְּבֵ֣ית רָשָׁ֑ע וּנְוֵ֖ה צַדִּיקִ֣ים יְבָרֵֽךְ׃"
    },
    "34": {
      "verse_number": 34,
      "sort_number": 34,
      "text": "[PROV 3:34]",
      "word_count": 5,
      "hebrew": "אִם לַלֵּצִ֥ים הֽוּא יָלִ֑יץ ולעניים וְ֝לַעֲנָוִ֗ים יִתֶּן חֵֽן׃"
    },
    "35": {
      "verse_number": 35,
      "sort_number": 35,
      "text": "[PROV 3:35]",
      "word_count": 5,
      "hebrew": "כָּ֭בוֹד חֲכָמִ֣ים יִנְחָ֑לוּ וּ֝כְסִילִ֗ים מֵרִ֥ים קָלֽוֹן׃"
    }
  }
}