{
  "chapter_id": "PROV_006",
  "chapter_key": "6",
  "chapter_number": 6,
  "sort_number": 6,
  "name": "6",
  "book_key": "PROV",
  "testament": "Vetus_Testamentum",
  "section": "Libri_Sapientiae",
  "verse_count": 35,
  "verses": {
    "1": {
      "verse_number": 1,
      "sort_number": 1,
      "text": "[PROV 6:1]",
      "word_count": 5,
      "hebrew": "בְּ֭נִי אִם עָרַ֣בְתָּ לְרֵעֶ֑ךָ תָּקַ֖עְתָּ לַזָּ֣ר כַּפֶּֽיךָ׃"
    },
    "2": {
      "verse_number": 2,
      "sort_number": 2,
      "text": "[PROV 6:2]",
      "word_count": 5,
      "hebrew": "נוֹקַ֥שְׁתָּ בְאִמְרֵי פִ֑יךָ נִ֝לְכַּ֗דְתָּ בְּאִמְרֵי פִֽיךָ׃"
    },
    "3": {
      "verse_number": 3,
      "sort_number": 3,
      "text": "[PROV 6:3]",
      "word_count": 5,
      "hebrew": "עֲשֵׂ֨ה זֹ֥את אֵפ֪וֹא בְּנִ֡י וְֽהִנָּצֵ֗ל כִּ֘י בָ֤אתָ בְכַף רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃"
    },
    "4": {
      "verse_number": 4,
      "sort_number": 4,
      "text": "[PROV 6:4]",
      "word_count": 5,
      "hebrew": "אַל תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָ֗ה לְעַפְעַפֶּֽיךָ׃"
    },
    "5": {
      "verse_number": 5,
      "sort_number": 5,
      "text": "[PROV 6:5]",
      "word_count": 5,
      "hebrew": "הִ֭נָּצֵל כִּצְבִ֣י מִיָּ֑ד וּ֝כְצִפּ֗וֹר מִיַּ֥ד יָקֽוּשׁ׃"
    },
    "6": {
      "verse_number": 6,
      "sort_number": 6,
      "text": "[PROV 6:6]",
      "word_count": 5,
      "hebrew": "לֵֽךְ אֶל נְמָלָ֥ה עָצֵ֑ל רְאֵ֖ה דְרָכֶ֣יהָ וַחֲכָֽם׃"
    },
    "7": {
      "verse_number": 7,
      "sort_number": 7,
      "text": "[PROV 6:7]",
      "word_count": 5,
      "hebrew": "אֲשֶׁ֖ר אֵֽין לָ֥הּ קָצִ֗ין שֹׁטֵ֥ר וּמֹשֵֽׁל׃"
    },
    "8": {
      "verse_number": 8,
      "sort_number": 8,
      "text": "[PROV 6:8]",
      "word_count": 5,
      "hebrew": "תָּכִ֣ין בַּקַּ֣יִץ לַחְמָ֑הּ אָגְרָ֥ה בַ֝קָּצִ֗יר מַאֲכָלָֽהּ׃"
    },
    "9": {
      "verse_number": 9,
      "sort_number": 9,
      "text": "[PROV 6:9]",
      "word_count": 5,
      "hebrew": "עַד מָתַ֖י עָצֵ֥ל תִּשְׁכָּ֑ב מָ֝תַ֗י תָּק֥וּם מִשְּׁנָתֶֽךָ׃"
    },
    "10": {
      "verse_number": 10,
      "sort_number": 10,
      "text": "[PROV 6:10]",
      "word_count": 5,
      "hebrew": "מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט חִבֻּ֖ק יָדַ֣יִם לִשְׁכָּֽב׃"
    },
    "11": {
      "verse_number": 11,
      "sort_number": 11,
      "text": "[PROV 6:11]",
      "word_count": 5,
      "hebrew": "וּבָֽא כִמְהַלֵּ֥ךְ רֵאשֶׁ֑ךָ וּ֝מַחְסֹֽרְךָ֗ כְּאִ֣ישׁ מָגֵֽן׃"
    },
    "12": {
      "verse_number": 12,
      "sort_number": 12,
      "text": "[PROV 6:12]",
      "word_count": 5,
      "hebrew": "אָדָ֣ם בְּ֭לִיַּעַל אִ֣ישׁ אָ֑וֶן ה֝וֹלֵ֗ךְ עִקְּשׁ֥וּת פֶּֽה׃"
    },
    "13": {
      "verse_number": 13,
      "sort_number": 13,
      "text": "[PROV 6:13]",
      "word_count": 5,
      "hebrew": "קֹרֵ֣ץ בְּ֭עֵינָו מֹלֵ֣ל בְּרַגְלָ֑ו מֹ֝רֶ֗ה בְּאֶצְבְּעֹתָֽיו׃"
    },
    "14": {
      "verse_number": 14,
      "sort_number": 14,
      "text": "[PROV 6:14]",
      "word_count": 5,
      "hebrew": "תַּֽהְפֻּכ֨וֹת בְּלִבּ֗וֹ חֹרֵ֣שׁ רָ֣ע בְּכָל עֵ֑ת מדנים מִדְיָנִ֥ים יְשַׁלֵּֽחַ׃"
    },
    "15": {
      "verse_number": 15,
      "sort_number": 15,
      "text": "[PROV 6:15]",
      "word_count": 5,
      "hebrew": "עַל כֵּ֗ן פִּ֭תְאֹם יָב֣וֹא אֵיד֑וֹ פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃"
    },
    "16": {
      "verse_number": 16,
      "sort_number": 16,
      "text": "[PROV 6:16]",
      "word_count": 5,
      "hebrew": "שֶׁשׁ הֵ֭נָּה שָׂנֵ֣א יְהוָ֑ה וְ֝שֶׁ֗בַע תועבות תּוֹעֲבַ֥ת נַפְשֽׁוֹ׃"
    },
    "17": {
      "verse_number": 17,
      "sort_number": 17,
      "text": "[PROV 6:17]",
      "word_count": 5,
      "hebrew": "עֵינַ֣יִם רָ֭מוֹת לְשׁ֣וֹן שָׁ֑קֶר וְ֝יָדַ֗יִם שֹׁפְכ֥וֹת דָּם נָקִֽי׃"
    },
    "18": {
      "verse_number": 18,
      "sort_number": 18,
      "text": "[PROV 6:18]",
      "word_count": 5,
      "hebrew": "לֵ֗ב חֹ֭רֵשׁ מַחְשְׁב֣וֹת אָ֑וֶן רַגְלַ֥יִם מְ֝מַהֲר֗וֹת לָר֥וּץ לָֽרָעָה׃"
    },
    "19": {
      "verse_number": 19,
      "sort_number": 19,
      "text": "[PROV 6:19]",
      "word_count": 5,
      "hebrew": "יָפִ֣יחַ כְּ֭זָבִים עֵ֣ד שָׁ֑קֶר וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃"
    },
    "20": {
      "verse_number": 20,
      "sort_number": 20,
      "text": "[PROV 6:20]",
      "word_count": 5,
      "hebrew": "נְצֹ֣ר בְּ֭נִי מִצְוַ֣ת אָבִ֑יךָ וְאַל תִּ֝טֹּ֗שׁ תּוֹרַ֥ת אִמֶּֽךָ׃"
    },
    "21": {
      "verse_number": 21,
      "sort_number": 21,
      "text": "[PROV 6:21]",
      "word_count": 5,
      "hebrew": "קָשְׁרֵ֣ם עַל לִבְּךָ֣ תָמִ֑יד עָ֝נְדֵ֗ם עַל גַּרְגְּרֹתֶֽךָ׃"
    },
    "22": {
      "verse_number": 22,
      "sort_number": 22,
      "text": "[PROV 6:22]",
      "word_count": 5,
      "hebrew": "בְּהִתְהַלֶּכְךָ֨ תַּנְחֶ֬ה אֹתָ֗ךְ בְּֽ֭שָׁכְבְּךָ תִּשְׁמֹ֣ר עָלֶ֑יךָ וַ֝הֲקִיצ֗וֹתָ הִ֣יא תְשִׂיחֶֽךָ׃"
    },
    "23": {
      "verse_number": 23,
      "sort_number": 23,
      "text": "[PROV 6:23]",
      "word_count": 5,
      "hebrew": "כִּ֤י נֵ֣ר מִ֭צְוָה וְת֣וֹרָה א֑וֹר וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃"
    },
    "24": {
      "verse_number": 24,
      "sort_number": 24,
      "text": "[PROV 6:24]",
      "word_count": 5,
      "hebrew": "לִ֭שְׁמָרְךָ מֵאֵ֣שֶׁת רָ֑ע מֵֽ֝חֶלְקַ֗ת לָשׁ֥וֹן נָכְרִיָּֽה׃"
    },
    "25": {
      "verse_number": 25,
      "sort_number": 25,
      "text": "[PROV 6:25]",
      "word_count": 5,
      "hebrew": "אַל תַּחְמֹ֣ד יָ֭פְיָהּ בִּלְבָבֶ֑ךָ וְאַל תִּ֝קָּֽחֲךָ֗ בְּעַפְעַפֶּֽיהָ׃"
    },
    "26": {
      "verse_number": 26,
      "sort_number": 26,
      "text": "[PROV 6:26]",
      "word_count": 5,
      "hebrew": "כִּ֤י בְעַד אִשָּׁ֥ה זוֹנָ֗ה עַֽד כִּכַּ֫ר לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃"
    },
    "27": {
      "verse_number": 27,
      "sort_number": 27,
      "text": "[PROV 6:27]",
      "word_count": 5,
      "hebrew": "הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ וּ֝בְגָדָ֗יו לֹ֣א תִשָּׂרַֽפְנָה׃"
    },
    "28": {
      "verse_number": 28,
      "sort_number": 28,
      "text": "[PROV 6:28]",
      "word_count": 5,
      "hebrew": "אִם יְהַלֵּ֣ךְ אִ֭ישׁ עַל הַגֶּחָלִ֑ים וְ֝רַגְלָ֗יו לֹ֣א תִכָּוֶֽינָה׃"
    },
    "29": {
      "verse_number": 29,
      "sort_number": 29,
      "text": "[PROV 6:29]",
      "word_count": 5,
      "hebrew": "כֵּ֗ן הַ֭בָּא אֶל אֵ֣שֶׁת רֵעֵ֑הוּ לֹ֥א יִ֝נָּקֶ֗ה כָּֽל הַנֹּגֵ֥עַ בָּֽהּ׃"
    },
    "30": {
      "verse_number": 30,
      "sort_number": 30,
      "text": "[PROV 6:30]",
      "word_count": 5,
      "hebrew": "לֹא יָב֣וּזוּ לַ֭גַּנָּב כִּ֣י יִגְנ֑וֹב לְמַלֵּ֥א נַ֝פְשׁ֗וֹ כִּ֣י יִרְעָֽב׃"
    },
    "31": {
      "verse_number": 31,
      "sort_number": 31,
      "text": "[PROV 6:31]",
      "word_count": 5,
      "hebrew": "וְ֭נִמְצָא יְשַׁלֵּ֣ם שִׁבְעָתָ֑יִם אֶת כָּל ה֖וֹן בֵּית֣וֹ יִתֵּֽן׃"
    },
    "32": {
      "verse_number": 32,
      "sort_number": 32,
      "text": "[PROV 6:32]",
      "word_count": 5,
      "hebrew": "נֹאֵ֣ף אִשָּׁ֣ה חֲסַר לֵ֑ב מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃"
    },
    "33": {
      "verse_number": 33,
      "sort_number": 33,
      "text": "[PROV 6:33]",
      "word_count": 5,
      "hebrew": "נֶֽגַע וְקָל֥וֹן יִמְצָ֑א וְ֝חֶרְפָּת֗וֹ לֹ֣א תִמָּחֶֽה׃"
    },
    "34": {
      "verse_number": 34,
      "sort_number": 34,
      "text": "[PROV 6:34]",
      "word_count": 5,
      "hebrew": "כִּֽי קִנְאָ֥ה חֲמַת גָּ֑בֶר וְלֹֽא יַ֝חְמ֗וֹל בְּי֣וֹם נָקָֽם׃"
    },
    "35": {
      "verse_number": 35,
      "sort_number": 35,
      "text": "[PROV 6:35]",
      "word_count": 5,
      "hebrew": "לֹא יִ֭שָּׂא פְּנֵ֣י כָל כֹּ֑פֶר וְלֹֽא יֹ֝אבֶ֗ה כִּ֣י תַרְבֶּה שֹֽׁחַד׃"
    }
  }
}