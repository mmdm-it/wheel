{
  "chapter_id": "IOB_009",
  "chapter_key": "9",
  "chapter_number": 9,
  "sort_number": 9,
  "name": "9",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 35,
  "verses": {
    "1": {
      "verse_number": 1,
      "sort_number": 1,
      "text": "[IOB 9:1]",
      "word_count": 5,
      "hebrew": "וַיַּ֥עַן אִיּ֗וֹב וַיֹּאמַֽר׃"
    },
    "2": {
      "verse_number": 2,
      "sort_number": 2,
      "text": "[IOB 9:2]",
      "word_count": 5,
      "hebrew": "אָ֭מְנָם יָדַ֣עְתִּי כִי כֵ֑ן וּמַה יִּצְדַּ֖ק אֱנ֣וֹשׁ עִם אֵֽל׃"
    },
    "3": {
      "verse_number": 3,
      "sort_number": 3,
      "text": "[IOB 9:3]",
      "word_count": 5,
      "hebrew": "אִם יַ֭חְפֹּץ לָרִ֣יב עִמּ֑וֹ לֹֽא יַ֝עֲנֶ֗נּוּ אַחַ֥ת מִנִּי אָֽלֶף׃"
    },
    "4": {
      "verse_number": 4,
      "sort_number": 4,
      "text": "[IOB 9:4]",
      "word_count": 5,
      "hebrew": "חֲכַ֣ם לֵ֭בָב וְאַמִּ֣יץ כֹּ֑חַ מִֽי הִקְשָׁ֥ה אֵ֝לָ֗יו וַיִּשְׁלָֽם׃"
    },
    "5": {
      "verse_number": 5,
      "sort_number": 5,
      "text": "[IOB 9:5]",
      "word_count": 5,
      "hebrew": "הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃"
    },
    "6": {
      "verse_number": 6,
      "sort_number": 6,
      "text": "[IOB 9:6]",
      "word_count": 5,
      "hebrew": "הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַלָּצֽוּן׃"
    },
    "7": {
      "verse_number": 7,
      "sort_number": 7,
      "text": "[IOB 9:7]",
      "word_count": 5,
      "hebrew": "הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃"
    },
    "8": {
      "verse_number": 8,
      "sort_number": 8,
      "text": "[IOB 9:8]",
      "word_count": 5,
      "hebrew": "נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל בָּ֥מֳתֵי יָֽם׃"
    },
    "9": {
      "verse_number": 9,
      "sort_number": 9,
      "text": "[IOB 9:9]",
      "word_count": 5,
      "hebrew": "עֹֽשֶׂה עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃"
    },
    "10": {
      "verse_number": 10,
      "sort_number": 10,
      "text": "[IOB 9:10]",
      "word_count": 5,
      "hebrew": "עֹשֶׂ֣ה גְ֭דֹלוֹת עַד אֵ֣ין חֵ֑קֶר וְנִפְלָא֗וֹת עַד אֵ֥ין מִסְפָּֽר׃"
    },
    "11": {
      "verse_number": 11,
      "sort_number": 11,
      "text": "[IOB 9:11]",
      "word_count": 5,
      "hebrew": "הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא אָבִ֥ין לֽוֹ׃"
    },
    "12": {
      "verse_number": 12,
      "sort_number": 12,
      "text": "[IOB 9:12]",
      "word_count": 5,
      "hebrew": "הֵ֣ן יַ֭חְתֹּף מִ֣י יְשִׁיבֶ֑נּוּ מִֽי יֹאמַ֥ר אֵ֝לָ֗יו מַֽה תַּעֲשֶֽׂה׃"
    },
    "13": {
      "verse_number": 13,
      "sort_number": 13,
      "text": "[IOB 9:13]",
      "word_count": 5,
      "hebrew": "אֱ֭לוֹהַּ לֹא יָשִׁ֣יב אַפּ֑וֹ תחתו תַּחְתָּ֥יו שָׁ֝חֲח֗וּ עֹ֣זְרֵי רָֽהַב׃"
    },
    "14": {
      "verse_number": 14,
      "sort_number": 14,
      "text": "[IOB 9:14]",
      "word_count": 5,
      "hebrew": "אַ֭ף כִּֽי אָנֹכִ֣י אֶֽעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃"
    },
    "15": {
      "verse_number": 15,
      "sort_number": 15,
      "text": "[IOB 9:15]",
      "word_count": 5,
      "hebrew": "אֲשֶׁ֣ר אִם צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃"
    },
    "16": {
      "verse_number": 16,
      "sort_number": 16,
      "text": "[IOB 9:16]",
      "word_count": 5,
      "hebrew": "אִם קָרָ֥אתִי וַֽיַּעֲנֵ֑נִי לֹֽא אַ֝אֲמִ֗ין כִּֽי יַאֲזִ֥ין קוֹלִֽי׃"
    },
    "17": {
      "verse_number": 17,
      "sort_number": 17,
      "text": "[IOB 9:17]",
      "word_count": 5,
      "hebrew": "אֲשֶׁר בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃"
    },
    "18": {
      "verse_number": 18,
      "sort_number": 18,
      "text": "[IOB 9:18]",
      "word_count": 5,
      "hebrew": "לֹֽא יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃"
    },
    "19": {
      "verse_number": 19,
      "sort_number": 19,
      "text": "[IOB 9:19]",
      "word_count": 5,
      "hebrew": "אִם לְכֹ֣חַ אַמִּ֣יץ הִנֵּ֑ה וְאִם לְ֝מִשְׁפָּ֗ט מִ֣י יוֹעִידֵֽנִי׃"
    },
    "20": {
      "verse_number": 20,
      "sort_number": 20,
      "text": "[IOB 9:20]",
      "word_count": 5,
      "hebrew": "אִם אֶ֭צְדָּק פִּ֣י יַרְשִׁיעֵ֑נִי תָּֽם אָ֝֗נִי וַֽיַּעְקְשֵֽׁנִי׃"
    },
    "21": {
      "verse_number": 21,
      "sort_number": 21,
      "text": "[IOB 9:21]",
      "word_count": 5,
      "hebrew": "תָּֽם אָ֭נִי לֹֽא אֵדַ֥ע נַפְשִׁ֗י אֶמְאַ֥ס חַיָּֽי׃"
    },
    "22": {
      "verse_number": 22,
      "sort_number": 22,
      "text": "[IOB 9:22]",
      "word_count": 5,
      "hebrew": "אַחַ֗ת הִ֥יא עַל כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃"
    },
    "23": {
      "verse_number": 23,
      "sort_number": 23,
      "text": "[IOB 9:23]",
      "word_count": 5,
      "hebrew": "אִם שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃"
    },
    "24": {
      "verse_number": 24,
      "sort_number": 24,
      "text": "[IOB 9:24]",
      "word_count": 5,
      "hebrew": "אֶ֤רֶץ נִתְּנָ֬ה בְֽיַד רָשָׁ֗ע פְּנֵֽי שֹׁפְטֶ֥יהָ יְכַסֶּ֑ה אִם לֹ֖א אֵפ֣וֹא מִי הֽוּא׃"
    },
    "25": {
      "verse_number": 25,
      "sort_number": 25,
      "text": "[IOB 9:25]",
      "word_count": 5,
      "hebrew": "וְיָמַ֣י קַ֭לּוּ מִנִּי רָ֑ץ בָּֽ֝רְח֗וּ לֹא רָא֥וּ טוֹבָֽה׃"
    },
    "26": {
      "verse_number": 26,
      "sort_number": 26,
      "text": "[IOB 9:26]",
      "word_count": 5,
      "hebrew": "חָ֭לְפוּ עִם אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי אֹֽכֶל׃"
    },
    "27": {
      "verse_number": 27,
      "sort_number": 27,
      "text": "[IOB 9:27]",
      "word_count": 5,
      "hebrew": "אִם אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃"
    },
    "28": {
      "verse_number": 28,
      "sort_number": 28,
      "text": "[IOB 9:28]",
      "word_count": 5,
      "hebrew": "יָגֹ֥רְתִּי כָל עַצְּבֹתָ֑י יָ֝דַ֗עְתִּי כִּי לֹ֥א תְנַקֵּֽנִי׃"
    },
    "29": {
      "verse_number": 29,
      "sort_number": 29,
      "text": "[IOB 9:29]",
      "word_count": 5,
      "hebrew": "אָנֹכִ֥י אֶרְשָׁ֑ע לָמָּה זֶּ֝֗ה הֶ֣בֶל אִיגָֽע׃"
    },
    "30": {
      "verse_number": 30,
      "sort_number": 30,
      "text": "[IOB 9:30]",
      "word_count": 5,
      "hebrew": "אִם הִתְרָחַ֥צְתִּי במו בְמֵי שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃"
    },
    "31": {
      "verse_number": 31,
      "sort_number": 31,
      "text": "[IOB 9:31]",
      "word_count": 5,
      "hebrew": "אָ֭ז בַּשַּׁ֣חַת תִּטְבְּלֵ֑נִי וְ֝תִֽעֲב֗וּנִי שַׂלְמוֹתָֽי׃"
    },
    "32": {
      "verse_number": 32,
      "sort_number": 32,
      "text": "[IOB 9:32]",
      "word_count": 5,
      "hebrew": "כִּי לֹא אִ֣ישׁ כָּמֹ֣נִי אֶֽעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃"
    },
    "33": {
      "verse_number": 33,
      "sort_number": 33,
      "text": "[IOB 9:33]",
      "word_count": 5,
      "hebrew": "לֹ֣א יֵשׁ בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל שְׁנֵֽינוּ׃"
    },
    "34": {
      "verse_number": 34,
      "sort_number": 34,
      "text": "[IOB 9:34]",
      "word_count": 5,
      "hebrew": "יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ אַֽל תְּבַעֲתַֽנִּי׃"
    },
    "35": {
      "verse_number": 35,
      "sort_number": 35,
      "text": "[IOB 9:35]",
      "word_count": 5,
      "hebrew": "אַֽ֭דַבְּרָה וְלֹ֣א אִירָאֶ֑נּוּ כִּ֥י לֹא כֵ֥ן אָ֝נֹכִ֗י עִמָּדִֽי׃"
    }
  }
}