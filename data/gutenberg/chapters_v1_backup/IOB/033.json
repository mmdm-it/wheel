{
  "chapter_id": "IOB_033",
  "chapter_key": "33",
  "chapter_number": 33,
  "sort_number": 33,
  "name": "33",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 33,
  "verses": {
    "1": {
      "verse_number": 1,
      "sort_number": 1,
      "text": "[IOB 33:1]",
      "word_count": 5,
      "hebrew": "וְֽאוּלָ֗ם שְׁמַֽע נָ֣א אִיּ֣וֹב מִלָּ֑י וְֽכָל דְּבָרַ֥י הַאֲזִֽינָה׃"
    },
    "2": {
      "verse_number": 2,
      "sort_number": 2,
      "text": "[IOB 33:2]",
      "word_count": 5,
      "hebrew": "הִנֵּה נָ֭א פָּתַ֣חְתִּי פִ֑י דִּבְּרָ֖ה לְשׁוֹנִ֣י בְחִכִּֽי׃"
    },
    "3": {
      "verse_number": 3,
      "sort_number": 3,
      "text": "[IOB 33:3]",
      "word_count": 5,
      "hebrew": "יֹֽשֶׁר לִבִּ֥י אֲמָרָ֑י וְדַ֥עַת שְׂ֝פָתַ֗י בָּר֥וּר מִלֵּֽלוּ׃"
    },
    "4": {
      "verse_number": 4,
      "sort_number": 4,
      "text": "[IOB 33:4]",
      "word_count": 5,
      "hebrew": "רֽוּחַ אֵ֥ל עָשָׂ֑תְנִי וְנִשְׁמַ֖ת שַׁדַּ֣י תְּחַיֵּֽנִי׃"
    },
    "5": {
      "verse_number": 5,
      "sort_number": 5,
      "text": "[IOB 33:5]",
      "word_count": 5,
      "hebrew": "אִם תּוּכַ֥ל הֲשִׁיבֵ֑נִי עֶרְכָ֥ה לְ֝פָנַ֗י הִתְיַצָּֽבָה׃"
    },
    "6": {
      "verse_number": 6,
      "sort_number": 6,
      "text": "[IOB 33:6]",
      "word_count": 5,
      "hebrew": "הֵן אֲנִ֣י כְפִ֣יךָ לָאֵ֑ל מֵ֝חֹ֗מֶר קֹרַ֥צְתִּי גַם אָֽנִי׃"
    },
    "7": {
      "verse_number": 7,
      "sort_number": 7,
      "text": "[IOB 33:7]",
      "word_count": 5,
      "hebrew": "הִנֵּ֣ה אֵ֭מָתִי לֹ֣א תְבַעֲתֶ֑ךָּ וְ֝אַכְפִּ֗י עָלֶ֥יךָ לֹא יִכְבָּֽד׃"
    },
    "8": {
      "verse_number": 8,
      "sort_number": 8,
      "text": "[IOB 33:8]",
      "word_count": 5,
      "hebrew": "אַ֭ךְ אָמַ֣רְתָּ בְאָזְנָ֑י וְק֖וֹל מִלִּ֣ין אֶשְׁמָֽע׃"
    },
    "9": {
      "verse_number": 9,
      "sort_number": 9,
      "text": "[IOB 33:9]",
      "word_count": 5,
      "hebrew": "זַ֥ךְ אֲנִ֗י בְּֽלִ֫י פָ֥שַׁע חַ֥ף אָנֹכִ֑י וְלֹ֖א עָוֺ֣ן לִֽי׃"
    },
    "10": {
      "verse_number": 10,
      "sort_number": 10,
      "text": "[IOB 33:10]",
      "word_count": 5,
      "hebrew": "הֵ֣ן תְּ֭נוּאוֹת עָלַ֣י יִמְצָ֑א יַחְשְׁבֵ֖נִי לְאוֹיֵ֣ב לֽוֹ׃"
    },
    "11": {
      "verse_number": 11,
      "sort_number": 11,
      "text": "[IOB 33:11]",
      "word_count": 5,
      "hebrew": "יָשֵׂ֣ם בַּסַּ֣ד רַגְלָ֑י יִ֝שְׁמֹ֗ר כָּל אָרְחֹתָֽי׃"
    },
    "12": {
      "verse_number": 12,
      "sort_number": 12,
      "text": "[IOB 33:12]",
      "word_count": 5,
      "hebrew": "הֶן זֹ֣את לֹא צָדַ֣קְתָּ אֶעֱנֶ֑ךָּ כִּֽי יִרְבֶּ֥ה אֱ֝ל֗וֹהַ מֵאֱנֽוֹשׁ׃"
    },
    "13": {
      "verse_number": 13,
      "sort_number": 13,
      "text": "[IOB 33:13]",
      "word_count": 5,
      "hebrew": "מַ֭דּוּעַ אֵלָ֣יו רִיב֑וֹתָ כִּ֥י כָל דְּ֝בָרָ֗יו לֹ֣א יַעֲנֶֽה׃"
    },
    "14": {
      "verse_number": 14,
      "sort_number": 14,
      "text": "[IOB 33:14]",
      "word_count": 5,
      "hebrew": "כִּֽי בְאַחַ֥ת יְדַבֶּר אֵ֑ל וּ֝בִשְׁתַּ֗יִם לֹ֣א יְשׁוּרֶֽנָּה׃"
    },
    "15": {
      "verse_number": 15,
      "sort_number": 15,
      "text": "[IOB 33:15]",
      "word_count": 5,
      "hebrew": "בַּחֲל֤וֹם חֶזְי֬וֹן לַ֗יְלָה בִּנְפֹ֣ל תַּ֭רְדֵּמָה עַל אֲנָשִׁ֑ים בִּ֝תְנוּמ֗וֹת עֲלֵ֣י מִשְׁכָּֽב׃"
    },
    "16": {
      "verse_number": 16,
      "sort_number": 16,
      "text": "[IOB 33:16]",
      "word_count": 5,
      "hebrew": "אָ֣ז יִ֭גְלֶה אֹ֣זֶן אֲנָשִׁ֑ים וּבְמֹ֖סָרָ֣ם יַחְתֹּֽם׃"
    },
    "17": {
      "verse_number": 17,
      "sort_number": 17,
      "text": "[IOB 33:17]",
      "word_count": 5,
      "hebrew": "לְ֭הָסִיר אָדָ֣ם מַעֲשֶׂ֑ה וְגֵוָ֖ה מִגֶּ֣בֶר יְכַסֶּֽה׃"
    },
    "18": {
      "verse_number": 18,
      "sort_number": 18,
      "text": "[IOB 33:18]",
      "word_count": 5,
      "hebrew": "יַחְשֹׂ֣ךְ נַ֭פְשׁוֹ מִנִּי שָׁ֑חַת וְ֝חַיָּת֗וֹ מֵעֲבֹ֥ר בַּשָּֽׁלַח׃"
    },
    "19": {
      "verse_number": 19,
      "sort_number": 19,
      "text": "[IOB 33:19]",
      "word_count": 5,
      "hebrew": "וְהוּכַ֣ח בְּ֭מַכְאוֹב עַל מִשְׁכָּב֑וֹ וריב וְר֖וֹב עֲצָמָ֣יו אֵתָֽן׃"
    },
    "20": {
      "verse_number": 20,
      "sort_number": 20,
      "text": "[IOB 33:20]",
      "word_count": 5,
      "hebrew": "וְזִֽהֲמַ֣תּוּ חַיָּת֣וֹ לָ֑חֶם וְ֝נַפְשׁ֗וֹ מַאֲכַ֥ל תַּאֲוָֽה׃"
    },
    "21": {
      "verse_number": 21,
      "sort_number": 21,
      "text": "[IOB 33:21]",
      "word_count": 5,
      "hebrew": "יִ֣כֶל בְּשָׂר֣וֹ מֵרֹ֑אִי ושפי וְשֻׁפּ֥וּ עַ֝צְמוֹתָ֗יו לֹ֣א רֻאּֽוּ׃"
    },
    "22": {
      "verse_number": 22,
      "sort_number": 22,
      "text": "[IOB 33:22]",
      "word_count": 5,
      "hebrew": "וַתִּקְרַ֣ב לַשַּׁ֣חַת נַפְשׁ֑וֹ וְ֝חַיָּת֗וֹ לַֽמְמִתִֽים׃"
    },
    "23": {
      "verse_number": 23,
      "sort_number": 23,
      "text": "[IOB 33:23]",
      "word_count": 5,
      "hebrew": "אִם יֵ֤שׁ עָלָ֨יו מַלְאָ֗ךְ מֵלִ֗יץ אֶחָ֥ד מִנִּי אָ֑לֶף לְהַגִּ֖יד לְאָדָ֣ם יָשְׁרֽוֹ׃"
    },
    "24": {
      "verse_number": 24,
      "sort_number": 24,
      "text": "[IOB 33:24]",
      "word_count": 5,
      "hebrew": "וַיְחֻנֶּ֗נּוּ וַיֹּ֗אמֶר פְּ֭דָעֵהוּ מֵרֶ֥דֶת שָׁ֗חַת מָצָ֥אתִי כֹֽפֶר׃"
    },
    "25": {
      "verse_number": 25,
      "sort_number": 25,
      "text": "[IOB 33:25]",
      "word_count": 5,
      "hebrew": "רֻֽטֲפַ֣שׁ בְּשָׂר֣וֹ מִנֹּ֑עַר יָ֝שׁ֗וּב לִימֵ֥י עֲלוּמָֽיו׃"
    },
    "26": {
      "verse_number": 26,
      "sort_number": 26,
      "text": "[IOB 33:26]",
      "word_count": 5,
      "hebrew": "יֶעְתַּ֤ר אֶל אֱל֨וֹהַּ וַיִּרְצֵ֗הוּ וַיַּ֣רְא פָּ֭נָיו בִּתְרוּעָ֑ה וַיָּ֥שֶׁב לֶ֝אֱנ֗וֹשׁ צִדְקָתֽוֹ׃"
    },
    "27": {
      "verse_number": 27,
      "sort_number": 27,
      "text": "[IOB 33:27]",
      "word_count": 5,
      "hebrew": "יָשֹׁ֤ר עַל אֲנָשִׁ֗ים וַיֹּ֗אמֶר חָ֭טָאתִי וְיָשָׁ֥ר הֶעֱוֵ֗יתִי וְלֹא שָׁ֥וָה לִֽי׃"
    },
    "28": {
      "verse_number": 28,
      "sort_number": 28,
      "text": "[IOB 33:28]",
      "word_count": 5,
      "hebrew": "פָּדָ֣ה נפשי נַ֭פְשׁוֹ מֵעֲבֹ֣ר בַּשָּׁ֑חַת וחיתי וְ֝חַיָּתוֹ בָּא֥וֹר תִּרְאֶֽה׃"
    },
    "29": {
      "verse_number": 29,
      "sort_number": 29,
      "text": "[IOB 33:29]",
      "word_count": 5,
      "hebrew": "הֶן כָּל אֵ֭לֶּה יִפְעַל אֵ֑ל פַּעֲמַ֖יִם שָׁל֣וֹשׁ עִם גָּֽבֶר׃"
    },
    "30": {
      "verse_number": 30,
      "sort_number": 30,
      "text": "[IOB 33:30]",
      "word_count": 5,
      "hebrew": "לְהָשִׁ֣יב נַ֭פְשׁוֹ מִנִּי שָׁ֑חַת לֵ֝א֗וֹר בְּא֣וֹר הַֽחַיִּים׃"
    },
    "31": {
      "verse_number": 31,
      "sort_number": 31,
      "text": "[IOB 33:31]",
      "word_count": 5,
      "hebrew": "הַקְשֵׁ֖ב אִיּ֥וֹב שְֽׁמַֽע לִ֑י הַ֝חֲרֵ֗שׁ וְאָנֹכִ֥י אֲדַבֵּֽר׃"
    },
    "32": {
      "verse_number": 32,
      "sort_number": 32,
      "text": "[IOB 33:32]",
      "word_count": 5,
      "hebrew": "אִם יֵשׁ מִלִּ֥ין הֲשִׁיבֵ֑נִי דַּ֝בֵּ֗ר כִּֽי חָפַ֥צְתִּי צַדְּקֶֽךָּ׃"
    },
    "33": {
      "verse_number": 33,
      "sort_number": 33,
      "text": "[IOB 33:33]",
      "word_count": 5,
      "hebrew": "אִם אַ֭יִן אַתָּ֥ה שְֽׁמַֽע לִ֑י הַ֝חֲרֵ֗שׁ וַאֲאַלֶּפְךָ֥ חָכְמָֽה׃"
    }
  }
}