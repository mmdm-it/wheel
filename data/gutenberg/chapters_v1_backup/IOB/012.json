{
  "chapter_id": "IOB_012",
  "chapter_key": "12",
  "chapter_number": 12,
  "sort_number": 12,
  "name": "12",
  "book_key": "IOB",
  "testament": "Vetus_Testamentum",
  "section": "Libri_Sapientiae",
  "verse_count": 25,
  "verses": {
    "1": {
      "verse_number": 1,
      "sort_number": 1,
      "text": "[IOB 12:1]",
      "word_count": 5,
      "hebrew": "וַיַּ֥עַן אִיּ֗וֹב וַיֹּאמַֽר׃"
    },
    "2": {
      "verse_number": 2,
      "sort_number": 2,
      "text": "[IOB 12:2]",
      "word_count": 5,
      "hebrew": "אָ֭מְנָם כִּ֣י אַתֶּם עָ֑ם וְ֝עִמָּכֶ֗ם תָּמ֥וּת חָכְמָֽה׃"
    },
    "3": {
      "verse_number": 3,
      "sort_number": 3,
      "text": "[IOB 12:3]",
      "word_count": 5,
      "hebrew": "גַּם לִ֤י לֵבָ֨ב כְּֽמוֹכֶ֗ם לֹא נֹפֵ֣ל אָנֹכִ֣י מִכֶּ֑ם וְאֶת מִי אֵ֥ין כְּמוֹ אֵֽלֶּה׃"
    },
    "4": {
      "verse_number": 4,
      "sort_number": 4,
      "text": "[IOB 12:4]",
      "word_count": 5,
      "hebrew": "שְׂחֹ֤ק לְרֵעֵ֨הוּ אֶֽהְיֶ֗ה קֹרֵ֣א לֶ֭אֱלוֹהַּ וַֽיַּעֲנֵ֑הוּ שְׂ֝ח֗וֹק צַדִּ֥יק תָּמִֽים׃"
    },
    "5": {
      "verse_number": 5,
      "sort_number": 5,
      "text": "[IOB 12:5]",
      "word_count": 5,
      "hebrew": "לַפִּ֣יד בּ֭וּז לְעַשְׁתּ֣וּת שַׁאֲנָ֑ן נָ֝כ֗וֹן לְמ֣וֹעֲדֵי רָֽגֶל׃"
    },
    "6": {
      "verse_number": 6,
      "sort_number": 6,
      "text": "[IOB 12:6]",
      "word_count": 5,
      "hebrew": "יִשְׁלָ֤יוּ אֹֽהָלִ֨ים לְשֹׁ֥דְדִ֗ים וּֽ֭בַטֻּחוֹת לְמַרְגִּ֣יזֵי אֵ֑ל לַאֲשֶׁ֤ר הֵבִ֖יא אֱל֣וֹהַּ בְּיָדֽוֹ׃"
    },
    "7": {
      "verse_number": 7,
      "sort_number": 7,
      "text": "[IOB 12:7]",
      "word_count": 5,
      "hebrew": "וְֽאוּלָ֗ם שְׁאַל נָ֣א בְהֵמ֣וֹת וְתֹרֶ֑ךָּ וְע֥וֹף הַ֝שָּׁמַ֗יִם וְיַגֶּד לָֽךְ׃"
    },
    "8": {
      "verse_number": 8,
      "sort_number": 8,
      "text": "[IOB 12:8]",
      "word_count": 5,
      "hebrew": "א֤וֹ שִׂ֣יחַ לָאָ֣רֶץ וְתֹרֶ֑ךָּ וִֽיסַפְּר֥וּ לְ֝ךָ֗ דְּגֵ֣י הַיָּֽם׃"
    },
    "9": {
      "verse_number": 9,
      "sort_number": 9,
      "text": "[IOB 12:9]",
      "word_count": 5,
      "hebrew": "מִ֭י לֹא יָדַ֣ע בְּכָל אֵ֑לֶּה כִּ֥י יַד יְ֝הוָה עָ֣שְׂתָה זֹּֽאת׃"
    },
    "10": {
      "verse_number": 10,
      "sort_number": 10,
      "text": "[IOB 12:10]",
      "word_count": 5,
      "hebrew": "אֲשֶׁ֣ר בְּ֭יָדוֹ נֶ֣פֶשׁ כָּל חָ֑י וְ֝ר֗וּחַ כָּל בְּשַׂר אִֽישׁ׃"
    },
    "11": {
      "verse_number": 11,
      "sort_number": 11,
      "text": "[IOB 12:11]",
      "word_count": 5,
      "hebrew": "הֲלֹא אֹ֭זֶן מִלִּ֣ין תִּבְחָ֑ן וְ֝חֵ֗ךְ אֹ֣כֶל יִטְעַם לֽוֹ׃"
    },
    "12": {
      "verse_number": 12,
      "sort_number": 12,
      "text": "[IOB 12:12]",
      "word_count": 5,
      "hebrew": "בִּֽישִׁישִׁ֥ים חָכְמָ֑ה וְאֹ֖רֶךְ יָמִ֣ים תְּבוּנָֽה׃"
    },
    "13": {
      "verse_number": 13,
      "sort_number": 13,
      "text": "[IOB 12:13]",
      "word_count": 5,
      "hebrew": "עִ֭מּוֹ חָכְמָ֣ה וּגְבוּרָ֑ה ל֝֗וֹ עֵצָ֥ה וּתְבוּנָֽה׃"
    },
    "14": {
      "verse_number": 14,
      "sort_number": 14,
      "text": "[IOB 12:14]",
      "word_count": 5,
      "hebrew": "הֵ֣ן יַ֭הֲרוֹס וְלֹ֣א יִבָּנֶ֑ה יִסְגֹּ֥ר עַל אִ֝֗ישׁ וְלֹ֣א יִפָּתֵֽחַ׃"
    },
    "15": {
      "verse_number": 15,
      "sort_number": 15,
      "text": "[IOB 12:15]",
      "word_count": 5,
      "hebrew": "הֵ֤ן יַעְצֹ֣ר בַּמַּ֣יִם וְיִבָ֑שׁוּ וִֽ֝ישַׁלְּחֵ֗ם וְיַ֖הַפְכוּ אָֽרֶץ׃"
    },
    "16": {
      "verse_number": 16,
      "sort_number": 16,
      "text": "[IOB 12:16]",
      "word_count": 5,
      "hebrew": "עִ֭מּוֹ עֹ֣ז וְתֽוּשִׁיָּ֑ה ל֝֗וֹ שֹׁגֵ֥ג וּמַשְׁגֶּֽה׃"
    },
    "17": {
      "verse_number": 17,
      "sort_number": 17,
      "text": "[IOB 12:17]",
      "word_count": 5,
      "hebrew": "מוֹלִ֣יךְ יוֹעֲצִ֣ים שׁוֹלָ֑ל וְֽשֹׁפְטִ֥ים יְהוֹלֵֽל׃"
    },
    "18": {
      "verse_number": 18,
      "sort_number": 18,
      "text": "[IOB 12:18]",
      "word_count": 5,
      "hebrew": "מוּסַ֣ר מְלָכִ֣ים פִּתֵּ֑חַ וַיֶּאְסֹ֥ר אֵ֝ז֗וֹר בְּמָתְנֵיהֶֽם׃"
    },
    "19": {
      "verse_number": 19,
      "sort_number": 19,
      "text": "[IOB 12:19]",
      "word_count": 5,
      "hebrew": "מוֹלִ֣יךְ כֹּהֲנִ֣ים שׁוֹלָ֑ל וְאֵֽתָנִ֣ים יְסַלֵּֽף׃"
    },
    "20": {
      "verse_number": 20,
      "sort_number": 20,
      "text": "[IOB 12:20]",
      "word_count": 5,
      "hebrew": "מֵסִ֣יר שָׂ֭פָה לְנֶאֱמָנִ֑ים וְטַ֖עַם זְקֵנִ֣ים יִקָּֽח׃"
    },
    "21": {
      "verse_number": 21,
      "sort_number": 21,
      "text": "[IOB 12:21]",
      "word_count": 5,
      "hebrew": "שׁוֹפֵ֣ךְ בּ֭וּז עַל נְדִיבִ֑ים וּמְזִ֖יחַ אֲפִיקִ֣ים רִפָּֽה׃"
    },
    "22": {
      "verse_number": 22,
      "sort_number": 22,
      "text": "[IOB 12:22]",
      "word_count": 5,
      "hebrew": "מְגַלֶּ֣ה עֲ֭מֻקוֹת מִנִּי חֹ֑שֶׁךְ וַיֹּצֵ֖א לָא֣וֹר צַלְמָֽוֶת׃"
    },
    "23": {
      "verse_number": 23,
      "sort_number": 23,
      "text": "[IOB 12:23]",
      "word_count": 5,
      "hebrew": "מַשְׂגִּ֣יא לַ֭גּוֹיִם וַֽיְאַבְּדֵ֑ם שֹׁטֵ֥חַ לַ֝גּוֹיִ֗ם וַיַּנְחֵֽם׃"
    },
    "24": {
      "verse_number": 24,
      "sort_number": 24,
      "text": "[IOB 12:24]",
      "word_count": 5,
      "hebrew": "מֵסִ֗יר לֵ֭ב רָאשֵׁ֣י עַם הָאָ֑רֶץ וַ֝יַּתְעֵ֗ם בְּתֹ֣הוּ לֹא דָֽרֶךְ׃"
    },
    "25": {
      "verse_number": 25,
      "sort_number": 25,
      "text": "[IOB 12:25]",
      "word_count": 5,
      "hebrew": "יְמַֽשְׁשׁוּ חֹ֥שֶׁךְ וְלֹא א֑וֹר וַ֝יַּתְעֵ֗ם כַּשִּׁכּֽוֹר׃"
    }
  }
}